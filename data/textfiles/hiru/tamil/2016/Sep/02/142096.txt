வாரியபொல – குருநாகல் பிரதான வீதியின் மஹகெலிய பிரதேசத்தில் இடம்பெற்ற வாகன விபத்தில் ஒருவர் பலியானார்.
இலங்கை போக்குவரத்து சபைக்கு சொந்தமான பேருந்து ஒன்றும் முச்சக்கர வண்டி ஒன்றும் மோதியபோதே இந்த அனர்த்தம் ஏற்பட்டுள்ளது.
சம்பவத்தில் முச்சக்கர வண்டியின் சாரதியே பலியானதாக காவற்துறையினர் தெரிவித்துள்ளனர்.
சம்பவத்தில் காயமடைந்த மேலும் இரண்டு பேர் வாரியபொல மருத்துவமனையில் சிகிச்சை பெற்று வருகின்றனர்.
சம்பவம் தொடர்பில் பேருந்தின் சாரதி கைது செய்யப்பட்டுள்ளார்.
