இமயமலையில் 16 வருடங்களுக்கு முன்னர் பாரிய பனி புயலில் சிக்கி மரணித்த இரு அமெரிக்க மலையேறிகளின் உடலங்கள் தற்போது கண்டு பிடிக்கப்பட்டுள்ளது.
உலக புகழ்பெற்ற மலையேறி அலக்ஸ் லோ வும் புகைப்பட பிடிப்பாளர் டேவிட் பிரிஜ்ஜஸ்வும் திபேத்தில் உள்ள இமாலய மலையின் பகுதியில் ஏறிக்கொண்டிருந்த வேளை 1999ஆம் ஆண்டு ஒக்டோபர் மாதம், பனிப்புயலில் சிக்கி மரணமாகினர்.
உலகிலேயே சிறந்த மலையேறிகள் என்று கணிக்கப்பட்ட 40 வயதான லோ பல ஆபத்தான மலையேறும் நடவடிக்கைகளில் வெற்றிகரமாக நிறைவு செய்துள்ளார்.
இது தவிர மலையேறிகள் ஆபத்தில் சிக்கியிருந்த வேளைகளில் துணிகரமான ஏராளமான மலையேறிகளை காப்பாற்றிய புகழைப்பெற்றுள்ளார்.
