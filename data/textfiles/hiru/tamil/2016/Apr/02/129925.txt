முன்னாள் அமைச்சர் ஜீ.எல்.பீரிஷுக்கு காவற்துறை ஆலோசகர் என்ற பதவியை வழங்க முடியும் என்று பிரதி அமைச்சர் அஜித் பீ பெரேரா தெரிவித்துள்ளார்.
பண்டாரகம பிரதேசத்தில் இடம்பெற்ற நிகழ்வொன்றில் அவர் இதனைக் கூறியுள்ளார்.
சாவகச்சேரியில் மீட்கப்பட்ட தற்கொலை அங்கி வெள்ளவத்தைக்கு கொண்டுவரப்படவிருந்ததாகவும், அது குறித்து அரசாங்கம் விளக்கமளிக்க வேண்டும் என்றும் முன்னாள் அமைச்சர் ஜீ.எல்.பீரிஷ் கூறி இருந்தார்.
காவற்துறையினருக்கு முன்னதாகவே அவருக்கு இந்த தகவல் கிடைத்துள்ளது.
எனவே அவருக்கு ஒப்பந்த அடிப்படையில் காவற்துறை ஆலோசகர் பதவியை வழங்க முடியும் என்று பிரதி அமைச்சர் குறிப்பிட்டுள்ளார்.
இதேவேளை ஜீ.எல்.பீரிஷின் கருத்து தொடர்பில் இன்று அவரிடம் காவற்துறை வாக்குமூலம் பெறப்படவுள்ளதாக தெரிவிக்கப்பட்டுள்ளது.
