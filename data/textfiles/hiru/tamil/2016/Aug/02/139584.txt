காணாமல் போனோர் தொடர்பில் நடத்தப்பட்ட விசாரணைகளின் முழுமையான அறிக்கையை தயாரித்து நிறைவு செய்திருப்பதாக, பரணகம ஆணைக்குழு தெரிவித்துள்ளது.
அதன் தலைவர் மெக்ஸ்வல் பரணகம இதனைத் தெரிவித்துள்ளார்.
இந்த ஆணைக்குழுவின் அதிகாரக் காலம் கடந்த மாதம் 15ஆம் திகதியுடன் நிறைவடைந்தது.
தங்களுக்கு வழங்கப்பட்ட இரண்டாம் கட்ட பணிகளை நிறைவு செய்ய போதுமான கால அவகாசம் இருக்கவில்லை.
இதுவரையில் மேற்கொள்ளப்பட்ட விசாரணைகளின்படி, காணாமல் போன சுமார் 400 பேரின் தற்போதைய நிலை குறித்த ஆதாரங்கள் கிடைக்கப்பெற்றுள்ளன.
இந்த விடயங்களை உள்ளடக்கிய அறிக்கை தயாரித்து நிறைவு செய்யப்பட்டுள்ளது.
இது விரைவில் ஜனாதிபதியிடம் கையளிக்கப்படும் என்று மெக்ஸ்வல் பரணகம தெரிவித்துள்ளார்.
