உயர் கல்வியமைச்சர் லக்ஷ்மன் கிரியெல்ல ஊடகவியலாளர் ஒருவரை முறையற்ற வகையில் வன்மையான சொற்களால் வசை கூறிய குரல் பதிவொன்று சமூக வலைத்தளங்களில் பறிமாற்றப்பட்டு வருகின்றது.
செய்தித்தாள் ஒன்றின் ஊடகவியலாளர் அமைச்சரிடம் எழுப்பிய கேள்வியொன்று தொடர்பான பதிலாக இந்த குரல் இடம்பெற்றுள்ளது.
களனி பல்கலைக்கழகத்தின் தற்காலிய விரிவுரையாளர் பதவிக்கு அமைச்சரது ஆதரவாளர் ஒருவர் கடிதம் மூலம் கோரிக்கை விடுத்துள்ளாரா என ஊடகவியலாளர் கேள்வியெழுப்பியிருந்தார்.
உயர் கல்வி மற்றும் பெருந்தெருக்கள் அமைச்சர் லக்ஷ்மன் கிரியெல்லவின் கடித பறிமாற்றத்தின் அடிப்படையில், குறித்த மனு களனி பல்கலைக்கழகத்தின் துறைசார் பிரதானிக்கு கடந்த பெப்ரவரி 8 ஆம் திகதி கையளிக்கப்பட்டது.
எவ்வாறாயினும், தமக்கு விடுக்கப்படும் கோரிக்கைக்கிணங்க பல்கலைக்கழக சட்டமூலத்தின் 19 வது சரத்துக்கு அமைவாக உயர்கல்வியமைச்சரால் அவ்வாறான பரிந்துரையை மேற்கொள்ள முடியும்.
உயர்கல்வியமைச்சின் ஊடக செயலாளர் விடுத்துள்ள அறிக்கையில் இந்த விடயம் தெரிவிக்கப்பட்டுள்ளது.
எவ்வாறாயினும், இந்த நியமன பரிந்துரையில் பாரதூரமான நிலமை இருப்பதாக பல்கலைக்கழக விரிவுரையாளர்கள் சம்மேளனத்தின் முன்னாள் தலைவர் நிர்மால் ரஞ்சித் தேவசிறி தெரிவித்துள்ளார்.
