கடந்த அரசாங்கத்திலும், அப்போதிருந்த அமைச்சர்கள் மீது குற்றச்சாட்டுகள் இருந்ததாக அமைச்சர் விஜித் விஜயமுனி சொய்சா தெரிவித்துள்ளார்.
கொழும்பில் நேற்று இடம்பெற்ற செய்தியாளர் சந்திப்பின் போதே அவர் இந்த கருத்தை வெளியிட்டார்.
"தான் ஒப்பந்த அரசியலில் ஈடுபடவில்லை என அவர் குறிப்பிட்டுள்ளார்.
நடத்த வேண்டிய விசாரணைகளை துரிதமாக நடத்தவேண்டும்.
ஒருவர் மீதான குற்றச்சாட்டுகளை வைத்து அவர், முன்கூட்டிய தீர்மானங்களை மேற்கொள்ள முடியாது.
நீதிமன்ற விசாரணைகளை துரிதமாக நடத்தி தீர்ப்புகளை வெளியிடுவது இருதரப்பினருக்கும் சிறந்ததாகவும்.
மஹிந்தானந்த அலுத்தகமவுக்கு எதிராக கடந்த அரசாங்கத்திலேயே குற்றச்சாட்டுகள் தெரிவிக்கப்பட்டன.
ரோஹித்த அபேகுணவர்தன மீது மோசடி குற்றச்சாட்டு சுமத்தப்பட்டது, முன்னாள் ஜனாதிபதி மஹிந்த ராஜபக்ஷ ஆட்சியிலேதான்" என்றார்.
அனைவரது குற்றக் கோவைகளும் தம்மிடம் இருப்பதாக முன்னாள் ஜனாதிபதி கூறியிருந்தமையை அமைச்சர் விஜித் விஜயமுனி சொய்சா இதன் போது நினைவு கூர்ந்தார்.
