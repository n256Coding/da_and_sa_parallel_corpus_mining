யாழ்ப்பாணத்தில் உள்ள பாடசாலையொன்றில் மாணவியொருவரை துஷ்பிரயோகப்படுத்த முயன்ற குற்றச்சாட்டில் கைது செய்யப்பட்ட ஆசிரியர் மற்றும் அதனை மறைப்பதற்காக செயற்பட்ட பழைய மாணவர்கள் ஆகியோரது விளக்கமறியல் காலம் நீடிக்கப்பட்டுள்ளது.
இவர்களது விளக்கமறியலை எதிர்வரும் 15ஆம் திகதிவரை நீடிக்குமாறு சாவகச்சேரி நீதவான் நீதிமன்றம் உத்தரவிட்டுள்ளது.
இந்த வழக்கு விசாரனையானது நேற்று சாவக்கசேரி நீதவான் நீதிமன்றில் விசாரணைக்காக எடுத்துக்கொள்ளப்பட்ட போதே இந்த உத்தரவு பிறப்பிக்கப்பட்டுள்ளது.
கடந்த மாதம் மாணவியொருவரை துஷ்பிரயோகத்திற்கு உட்படுத்த முயன்ற குற்றச்சாட்டிலும் அதற்கு ஆதரவாக செயற்பட்ட குற்றச்சாட்டிலும் 9 பேர் கைது செய்யப்பட்டிருந்தனர் என்பது குறிப்பிடத்தக்கது.
