இலங்கைக்கு எதிராக பொருளாதார தடை விதிக்கப்பட வேண்டும் என தமிழ் நாடு ஆளுநர் கே.
ரோசய்யா தெரிவித்துள்ளார்.
தமிழ் நாடு சட்ட சபையின் 2013 ஆம் ஆண்டுக்கான முதலாவது கூட்டத்தொடரில் பங்கேற்று உரையாற்றும் போதே அவர் இதனை குறிப்பிட்டார்.
இதனிடையே,  யுத்தம் காரணமாக இடம் பெயர்ந்த தமிழ் மக்கள் மீள்குடியேற்றம்  செய்யப்பட  வேண்டும் என இலங்கையை வலியுறுத்த வேண்டும் எனவும் அவர்   சுட்டிக்காட்டியுள்ளார்.
இலங்கை வாழ் சிங்கள மக்களுக்கு வழங்கப்படுகின்ற சமவுரிமைகள் தமிழ் மக்களுக்கும் வழங்கப்பட வேண்டும் என ரோசய்யா வலியுறுத்தியுள்ளார்.
இந்த  இலக்கு நிறைவேற்றப்படும் வரை இலங்கை மீது பொருளதார தடை  விதிக்கப்பட  வேண்டும் எனவும் தமிழ் நாடு  ஆளுநர் கே ரோசய்யா  தெரிவித்துள்ளார்.
