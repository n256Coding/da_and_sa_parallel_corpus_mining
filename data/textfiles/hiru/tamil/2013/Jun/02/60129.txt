சவுதி அரேபியாவுக்கான புதிய  இலங்கை தூதுவர் வடிவேல் கிருஷ்ணமூர்த்தி, அங்குள்ள இலங்கை தூதரகத்தில் தமது  பதவிகளை ஏற்றுக் கொண்டுள்ளார்.
த எரப் டைம்ஸ் இந்த செய்தியை வெளியிட்டுள்ளது.
வடிவேல்  கிருஷ்ணமூர்த்தி இதற்கு முன்னர் சென்னையில் உள்ள இலங்கை உதவி உயர்ஸ்தானிகராக பணியாற்றி வந்தமை குறிப்பிடத்தக்கது.
இதேவேளை  ரிசானா நபீக்கின் மரண தண்டனை நிறைவேற்றப்பட்டதைத் தொடர்ந்து  மீளழைக்கப்பட்டிருந்த இலங்கைக்கான சவுதி அரேபியாவின் தூதுவர் அப்துல் அசீஸ்  அப்துல் ரஹ்மானும்,  மீண்டும் கொழும்பில் உள்ள சவுதி தூதரகத்துக்கு திரும்பியுள்ளார்.
இலங்கையில் இருந்து வெளிநாடுகளுக்கு சென்று பணியாற்றும் 1.5 மில்லியன் இலங்கையர்களில், 5 லட்சம் பேர் சவுதி அரேபியாவில் உள்ளனர்.
இந்த நிலையில்  சவுதிக்கும் இலங்கைக்கும் இடையிலான ராஜதந்திர உறவு, முக்கியத்துவம் வாய்ந்ததாக கணிக்கப்படுகின்றமை குறிப்பிடத்தக்கது.
