அவுஸ்திரேலியாவில் தஞ்சம் கோரி இருந்த இலங்கை அகதிகளில் மேலும் சிலர் மானுஸ் தீவுக்கு மாற்றப்பட்டுள்ளனர்.
அவுஸ்திரேலியாவின் புதிய அகதிகள் கொள்கையின் அடிப்படையில் இவ்வாறு 40 அகதிகள் மானுஸ் தீவுக்கு மாற்றப்பட்டுள்ளதாக தெரிவிக்கப்படுகிறது.
இதற்கிடையில் இந்த வருடத்தில் இருவரையான காலப்பகுதியில் மாத்திரம் 2000க்கும் அதிகமான இலங்கை அகதிகள் அவுஸ்திரேலியாவை சென்றடைந்ததாக தெரிவிக்கப்படுகிறது.
அகதிகளாக வருபவர்கள் திருப்பி அனுப்பப்படுவர் என்று அவுஸ்திரேலிய அரசாங்கம் அறிவித்துள்ள நிலையில், அவர்களை திருப்பி அனுப்புவதற்கான செலவினங்கள் அதிகரித்துள்ளதாக குற்றச்சாட்டுகள் முன்வைக்கப்பட்டுள்ளன.
இதேவேளை, சட்ட விரோதமான முறையில் இலங்கையில் இருந்து அவுஸ்திரேலியா செல்ல தயாராக இருந்த 39 பேர் இன்று அதிகாலை கைது செய்யப்பட்டுள்ளனர்.
அவர்கள் மாத்தறை – எத்திராஜேகம பகுதியில் வைத்து கைது செய்யப்பட்டனர்.
கைதானவர்கள் அனைவரும், யாழ்ப்பாணம், மட்டக்களப்பு, திருகோணமலை போன்ற பிரதேசங்களை சேர்ந்தவர்கள் என்று காவற்துறையினர் தெரிவித்துள்ளனர்.
கைதானவர்களுள் 14 சிறுவர்களும், 14 பெண்களும் உள்ளடங்குகின்றனர்.
