தமிழ்நாட்டில்  எதிர்ப்புகள் வெளிப்படுத்தப்பட்டாலும், இந்திய மத்திய அரசாங்கத்திற்கும்  இலங்கைக்கும் இடையிலான உறவு நாளாந்தம் மேம்பட்டு வருவதாக அமைச்சர் டளஸ்  அழகப் பெறும குறிப்பிட்டார்.
அது உயர்ந்து செல்லும் பங்கு சந்தை வர்த்தகத்திற்கு ஒப்பானது என்றும் அவர் கூறினார்.
இந்திய  அரசின் நிதியுதவியுடன் நவீன மயப்படுத்தப்பட்ட நுவரெலிய – ஹெல்பொட  தொழிற்பயிற்சி மத்திய நிலையத்தை அங்குரார்ப்பணம் செய்து வைத்து உரையாற்றிய  போதே அமைச்சர் டளஸ் அழகப் பெரும இந்த கருத்தை வெளியிட்டார்.
இந்தியாவிற்கும் இலங்கைக்கும்  இடையில் நெருக்கடிகளை தோற்றுவித்து அதில் லாபம் தேடுவதற்கு சில தரப்பினர்  முனைவதாக அமைச்சர் சுட்டிக்காட்டினார்.
இந்தநிகழ்வில்  கலந்து கொண்டு உரையாற்றிய இந்திய உயர்ஸ்தானிகர் அசோக் கே காந்தா,  இலங்கையோடு ஒத்துழைப்புடன் செயறப்படுவதே இந்தியாவின் ஒரே நோக்கம் என்று  குறிப்பிட்டார்.
