இனப்பிரச்சினை தீர்வு தொடர்பில் அரசாங்கத்தினால் அமைக்கப்பட்டுள்ள ஆணைக்குழுவினால் பயனில்லை என்று ஐக்கிய தேசிய கட்சி தெரிவித்துள்ளது.
கட்சியின் ஊடக பேச்சாளர் கயந்த கருணாதிலக்க இவ்வாறு குறிப்பிட்டுள்ளார்.
கொழும்பில் நேற்று இடம்பெற்ற ஊடகவியலாளர் சந்திப்பிலேயே அவர் இவ்வாறு குறிப்பிட்டார்.
இந்த அரசாங்கத்தின் முதல்தர நியாயமாக இருப்பது பிரச்சனை ஒன்று ஏற்படும் போது, அதனை ஆராய்ந்து அறிக்கை சமர்ப்பிக்குமாறு ஆணைக்குழுவொன்றை நியமிக்கும் செயல்பாடாகும்.
அடுத்த நியாயம், 13ஆம் அரசியல் அமைப்பு திட்டத்தை காட்சிப்படுத்தி, ஏனைய பிரச்சனைகளை மூழ்கடிப்பதாகும்.
இறுதியில், அரசாங்கத்தால் நியமிக்கப்பட்ட ஆணைக்குழுக்களுக்கு என்ன நடந்தது என்பதற்கான தடயங்கள் கூட கிடைப்பதில்லை.
அரசாங்கத்தினால் நியமிக்கப்பட்ட ஆணைக்குழுக்கள் புளுமெண்டல் குப்பை மேட்டை போன்றதாக இருப்பதாகவும் அவர் குறிப்பிட்டுள்ளார்.
