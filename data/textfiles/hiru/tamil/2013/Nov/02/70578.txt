இந்திய பிரதமர் மன்மோகன்சிங், கொழும்பில் நடைபெறவுள்ள பொதுநலவாய நாடுகளின் மாநாட்டில் கலந்துக் கொள்ள வேண்டும் என்று, முன்னாள் நாடாளுமன்ற உறுப்பினரும், இலங்கை தொழிலாளர் காங்கிரஸின் சிரேஷ்ட ஆலோசகருமான டி.வி.சென்னன் கோரியுள்ளார்.
அவர் விடுத்துள்ள அறிக்கை ஒன்றில் இந்த விடயம் தெரிவிக்கப்பட்டுள்ளது.
இந்திய பிரதமரின் வருகையால், பாதிக்கப்பட்ட மக்களுக்கு நன்மையே ஏற்படும் என்றும் அவர் குறிப்பிட்டுள்ளார்.
அதேநேரம், வடமாகாண முதலமைச்சரின் அழைப்பை ஏற்று மன்மோகன் சிங் வடக்குக்கான விஜயத்தை மேற்கொள்வாராக இருந்தால், அதேபோன்று அவர் மலையக பகுதிகளுக்கும் விஜயம் செய்ய வேண்டும் என்று சென்னன் கோரிக்கை விடுத்துள்ளார்.
இதன் மூலம் மலையகத்தில் உள்ள இந்திய வம்சாவளி மக்களை சந்தித்து, அவர்களுக்கு உள்ள பிரச்சினைகள் குறித்து நேரடியாக அவதானிக்க வேண்டும் என்று அவர் கோரியுள்ளார்
