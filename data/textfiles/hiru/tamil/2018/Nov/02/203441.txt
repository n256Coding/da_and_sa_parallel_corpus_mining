வௌிநாட்டு நாணயத்தாள் தொகையொன்றை சட்டவிரோதமான முறையில் டுபாய் நோக்கி கொண்டு செல்ல முற்பட்ட இலங்கையர் ஒருவர் கட்டுநாயக்க விமான நிலைய சுங்கத்தால் இன்று அதிகாலை கைது செய்யப்பட்டுள்ளார்.
அவரிடம் இருந்து 92 இலட்சத்து 37 ஆயிரத்து 960 ரூபாய் பெறுமதியான வௌிநாட்டு நாணயத்தாள்கள் இதன் போது பறிமுதல் செய்யப்பட்டுள்ளதாக சுங்க ஊடக பேச்சாளர் குறிப்பிட்டிருந்தார்.
நாவலப்பிட்டி பிரதேசத்தை சேர்ந்த 35 வயதுடைய நபரொருவரே இவ்வாறு கைது செய்யப்பட்டுள்ளார்.
அதேபோல் , இரண்டு கோடியே 74 இலட்சம் ரூபாய் பெறுமதியான வௌிநாட்டு நாணயத்தாள்களை சட்டவிரோதமாக கொண்டு செல்ல முற்பட்ட இந்திய நாட்டவரொருவர் இன்று அதிகாலை கட்டுநாயக்க விமான நிலைய சுங்கப்பிரிவினரால் கைது செய்யப்பட்டுள்ளார்.
