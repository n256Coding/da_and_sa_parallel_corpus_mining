யாழ்ப்பாண மேல் நீதிமன்றில் கடந்த 13 வருடங்களில் 3 இராணுவத்தினர் உள்ளிட்ட 41 பேருக்கு மரண தண்டனைகள் விதிக்கப்பட்டுள்ளன.
யாழ்ப்பாண மேல் நீதிமன்ற நியாயாதிக்க எல்லைகுட்பட்ட பகுதிகளில் இடம்பெற்ற கொலைச் சம்பவங்களுடன் தொடர்புடைய குற்றவாளிகளுக்கே இந்த மரண தண்டனைகள் விதிக்கப்பட்டுள்ளது.
யாழ்ப்பாணம் மேல் நீதிமன்று புதிதாக அமைக்கப்பட்ட பின்னர் இது வரை மேல் நீதிமன்ற நீதிபதிகளாக 9 நீதிபதிகள் கடமையாற்றியுள்ளனர்.
கடந்த 2005, 2008, 2010 ஆம் ஆண்டுகளில் தலா ஒருவருக்கும், 2012 ஆம் ஆண்டு 2 பேருக்கும், 2013 ஆம் ஆண்டு ஒருவருக்கும், 2014 ஆம் ஆண்டு 4 பேருக்கும், 2015 ஆம் ஆண்டு 8 பேருக்கும், 2016 ஆம் ஆண்டு 11 பேருக்கும் 2017 ஆம் ஆண்டு 12 பேருக்கும் மரண தண்டனைகள் விதிக்கப்பட்டுள்ளன.
