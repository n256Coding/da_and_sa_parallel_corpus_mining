இன்றைய தினத்தில் பாடசாலைகளில் கற்கை நடவடிக்கைகள் ஆரம்பிக்கப்படவுள்ள நிலையில், மாணவர்களுக்கான விசேட போக்குவரத்து சேவைகளை பெற்றுக்கொடுப்பது குறித்து கலந்துரையாடப்பட்டுவருவதாக இலங்கை போக்குவரத்து சபையின் வடக்கு மாகாண இணைந்த தொழிற்சங்கம் தெரிவித்துள்ளது.
தொழிற்சங்கத்தின் செயலாளர் அருளானந்தம் அருள்பிரகாசம் இதனை எமது செய்திச் சேவைக்கு தெரிவித்தார்.
இதேவேளை, அரச பேருந்து பணியாளர்களின் போராட்டத்தின் காரணமாக தனியார் பேருந்துகள், மாணவர்களுக்கென விசேட இலவச சேவைகளை முன்னெடுக்கவுள்ளதாக வடக்கு மாகாண தனியார் பேருந்து உரிமையாளர் சங்கம் அறிவித்துள்ளது.
சங்கத்தின் தலைவர் சி.சிவகரன் எமது செய்திச் சேவைக்கு இதனை தெரிவித்தார்.
