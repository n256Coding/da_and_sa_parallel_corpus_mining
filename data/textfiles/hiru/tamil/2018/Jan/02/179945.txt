இலங்கையில் 45 ஆயிரம் பேர் ஹெரோயின் போதைப்பொருள் பாவனைக்கு அடிமைப்பட்டுள்ளதாக தெரிவிக்கப்படுகின்றது.
இத்தகையவர்களால் நாளாந்தம் 4 கிலோகிராம் ஹெரோயின் போதைப்பொருள் நுகரப்படுவதாக அபாயகர போதைப்பொருள் கட்டுப்பாட்டுச் சபையின் தலைவர் ரவிந்திர பெர்னான்டோ தெரிவித்துள்ளார்.
இதற்கமைய வருடாந்தம் அன்னளவாக ஆயிரத்து 478 கிலோகிராம் ஹெரோயின் நுகரப்படுகின்றது.
இந்த போதைப்பொருட்கள் இந்தியா மற்றும் பாகிஸ்தானில் இருந்து கடற்தொழில் படகுகள் ஊடாக இலங்கைக்குள் கொண்டுவரப்படுவதாக தெரிவிக்கப்படுகின்றது.
இதேவேளை, இலங்கையின் கிழக்கு, ஊவா மற்றும் தென் மாகாணங்களில் சட்டவிரோதமான முறையில் 500 ஹெக்டேயர் நிலப்பரப்பில் கஞ்சா பயிரிடப்படுவதாக அபாயகர ஒளடதங்கள் கட்டுப்பாட்டுச் சபை தெரிவிக்கின்றது.
