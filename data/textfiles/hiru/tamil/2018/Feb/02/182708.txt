தென்னாப்பிரிக்காவில் உள்ள தங்க சுரங்கம் ஒன்றில் ஏற்பட்ட மின்சாரத் தடையின் காரணமாக, நூற்றுக்கணக்கான சுரங்கப் பணியாளர்கள் சிக்கியுள்ளனர்.
அவர்களை மீட்பதற்கான நடவடிக்கைகள் இடம்பெற்று வருவதாக, குறித்த சுரங்கத்துக்கு உரித்துடைய நிறுவனம் அறிவித்துள்ளது.
கடந்த புதன்கிழமை இரவு முதல் அவர்கள் இந்த சுரங்கத்தில் சிக்கி இருப்பதாக தெரிவிக்கப்படுகிறது.
இன்று காலை சுரங்கத்தில் இருந்து பளுத்தூக்கியை இயக்குவதற்கான மின்சாரம் விநியோகிக்கப்பட்டு வருவதாக கூறப்படுகிறது.
இதன்படி அதில் சிக்குண்டுள்ளவர்களை பாதுகாப்பாக மீட்க முடியும் என்று, குறித்த நிறுவனத்தின் பேச்சாளர் ஒருவர் தெரிவித்துள்ளார்.
