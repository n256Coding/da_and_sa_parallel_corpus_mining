இலங்கையை ஜனநாயக ரீதியில் சக்திமயப்படுத்துவதற்கு அமெரிக்கா தொடர்ந்தும் ஒத்துழைப்பை வழங்கும் என்று அறிவிக்கப்பட்டுள்ளது.
இலங்கைக்கான அமெரிக்காவின் தூதுவர் அத்துல்கெசாப், இலங்கைக்கும் அமெரிக்காவிற்கும் இடையிலான ராஜதந்திர உறவுகளுக்கு 70 ஆண்டுகள் நிறைவடைவதை முன்னிட்டு வெளியிட்டுள்ள ஊடக அறிக்கை ஒன்றில் இந்த விடயம் தெரிவிக்கப்பட்டுள்ளது.
இலங்கைக்கும், அமெரிக்காவிற்கும் இடையிலான நல்லுறவின் பின்னோக்கிய வரலாற்றில் மாத்திரம் அமெரிக்கா அவதானம் செலுத்தவில்லை.
இலங்கையின் எதிர்காலம் குறித்து அமெரிக்கா அதிக அக்கறை கொண்டுள்ளது.
நாட்டை ஜனநாயக ரீதியாக சக்திமயப்படுத்தவும், சகிப்புத் தன்மை மற்றும் செழிப்பினை கொண்ட நாடாக மாற்றவும் அமெரிக்கா உதவிகளை தொடர்ந்து வழங்கும் என்று அவர் தெரிவித்துள்ளார்.
அத்துடன் ராஜதந்திர உறவுகளின் 70 ஆண்டு பூர்த்தியை முன்னிட்டு, எதிர்வரும் 12 மாதங்களுக்கு பல்வேறு விசேட வேலைத்திட்டங்களை அமுலாக்கவிருப்பதாகவும் அவர் குறிப்பிட்டுள்ளார்.
