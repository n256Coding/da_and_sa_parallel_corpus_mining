அட்டன் – டிக்கோயா ஹட்லி தோட்டத்தில் கைவிடப்பட்டு காடாக காணப்பட்ட தேயிலை மலையில் இருந்து நான்கு அடி நீளமான சிறுத்தை ஒன்று இன்று காலை மீட்கப்பட்டுள்ளது.
இறந்த நிலையில் காணப்பட்ட சிறுத்தையை அப்பகுதி வழியாக தொழிலுக்கு சென்ற தொழிலாளர்கள் கண்டு காவல்துறைக்கு தகவல் வழங்கியதை தொடர்ந்து மேற்படி சிறுத்தை மீட்கப்பட்டுள்ளது.
சிறுத்தை கால்கள் இல்லாத, உருக்குலைந்த நிலையில் காணப்பட்டுள்ளது.
சிறுத்தையின் உடலம் நல்லதண்ணியில் உள்ள வனஜிவராசி தினைக்களத்திற்கு அனுப்பிவைக்கப்படவுள்ளதாக அட்டன் காவல்துறை மேலும் தெரிவித்துள்ளது.
குறித்த சிறுத்தையை நஞ்சு வைத்து கொன்றுள்ளார்களா?
அல்லது வேறு எதுவும் காரணங்களால் உயிரிழந்துள்ளதாக என்பது தொடர்பாக பொலிஸார் விசாரணைகளை மேற்கொண்டு வருகின்றனர்.
