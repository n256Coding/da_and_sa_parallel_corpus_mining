இலங்கை கடற்பரப்பில் அத்து மீறி மீன்பிடி நடவடிக்கையில் ஈடுபட்டதாக தெரிவித்து கைது செய்யப்பட்ட இராமேஸ்வரத்தை சேர்ந்த மீனவர்கள் 19 பேரையும் விளக்கமறியலில் வைக்குமாறு மன்னார் நீதவான் நீதிமன்றம் உத்தரவு பிறப்பித்துள்ளது.
மன்னார் மாவட்ட நீதவான் நீதிமன்றின் நீதவான் ஏ ஜே அலெக்ஸ் முன்னிலையில் முன்னிலைப்படுத்திய போது கைது செய்யப்பட்டுள்ள குறித்த மீனவர்கள் எதிர்வரும் 12 ஆம் திகதி வரை விளக்கமறியில் வைக்குமாறு நீதிமன்றம் உத்தரவு பிறப்பித்துள்ளது.
கடந்த 30 ஆம் திகதி இராமேஸ்வரத்தை சேர்ந்த மீனவர்கள் நான்கு படகுகளில் இலங்கை கடற்பரப்பில் மீன்பிடி நடவடிக்கைகளில் ஈடுப்பட்டுக்கொண்டிருந்த வேளையில் இலங்கை கடற்படையினரால் கைது செய்யப்பட்டனர்.
கைது செய்யப்பட்ட மீனவர்கள், மன்னார் காவல் துறையினரிடம் ஒப்படைக்கப்பட்டதன் பின்னர் இன்றைய தினம் நீதிமன்றில் முன்னிலை படுத்தப்பட்டனர்.
இதற்கமையவே தமிழக மீனவர்களை விளக்கமறியலில் வைக்குமாறு நீதிமன்றம் உத்தரவு பிறப்பித்துள்ளது.
