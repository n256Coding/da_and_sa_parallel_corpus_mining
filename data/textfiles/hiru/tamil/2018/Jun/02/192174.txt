இலங்கையில் வாழும் 5 வயதுக்கு உட்பட்ட சிறுவர்களில் 17 சதவீதமானவர்கள் வயதிற்கு ஏற்ற வளர்ச்சி அற்றவர்கள் என தெரிவிக்கப்பட்டுள்ளது.
சேவ் த சில்ரன்ஸ் அமைப்பினால் வெளியிடப்பட்டுள்ள அறிக்கை ஒன்றில் இந்த விடயம் தெரிவிக்கப்பட்டுள்ளது.
மேலும் ஊட்டச்சத்து, உடல்நலம் குறைவு உள்ளிட்ட பிரச்சினைகளும் அவர்களுக்கு உள்ளதாக அந்த அமைப்பு தெரிவித்துள்ளது.
இதேவேளை, தெற்காசிய பிராந்தியத்தில் சிறுவர்கள் பாதுகாப்பாக வாழக்கூடிய நாடுகளின் பட்டியலில் இலங்கை 2வது இடத்திலும் உலகலாவிய ரீதியில் 60 வது இடத்திலும் உள்ளதாக சேவ் த சில்ரன்ஸ் அமைப்பினால் வெளியிடப்பட்டுள்ள அறிக்கையில் குறிப்பிடப்பட்டுள்ளது.
திருமணம், இளவயது கர்ப்பம் மற்றும் சிறுவர் மரண வீதம் என்பவற்றை உள்ளடக்கி குறித்த கணிப்பு மேற்கொள்ளப்பட்டுள்ளது.
