வவுனியா ஓமந்தை பகுதியில் மது போதையில் பதற்றத்தை தோற்றுவித்த இளைஞர்கள் இருவர் கைது செய்யப்பட்டுள்ளனர்.
இவர்கள் நேற்று மாலை காவல் துறையினரால் கைது செய்யப்பட்டுள்ளனர் என அங்கிருக்கும் எமது செய்தியாளர் தெரிவித்தார்.
குறித்த பகுதிக்கு அதிகமாக மது அருந்தி விட்டு வந்த இளைஞர்கள் இருவர் முச்சக்கர வண்டி சாரதிகளுடன் தகராற்றில் ஈடுப்பட்டதோடு முச்சக்கர வண்டிகளின் அனைத்து கண்ணாடிகளையும் உடைத்துள்ளனர்.
இந்நிலையில் குறித்த இளைஞர்கள் தப்பிச்செல்ல முயற்சித்த போது காவல் துறையினரால் விரட்டி பிடிக்கப்பட்டு கைது செய்யப்பட்டுள்ளனர்.
கைது செய்யப்பட்ட இளைஞர்கள் இருவரும் தடுத்து வைக்கப்பட்டுள்ள நிலையில் காவல் துறையினர் விசாரணைகளை மேற்கொண்டு வருகின்றனர்.
