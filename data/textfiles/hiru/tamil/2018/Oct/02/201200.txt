விலங்குகளால் பயிர் செய்கைகளுக்கு ஏற்படும் பாதிப்புக்கள் குறித்து விவசாயிகளிடமிருந்து நேரடியான தகவல்களைப் பெற்றுக் கொள்ள விவசாய அமைச்சு தீர்மானித்துள்ளது.
இதற்குத் தேவையான நடவடிக்கைகளை மேற்கொள்ளுமாறு அமைச்சர் மஹிந்த அமரவீர அமைச்சின் செயலாளரை பணித்துள்ளார்.
இதற்கமைய, பயிர்ச் சேதங்கள் தொடர்பான அனைத்துத் தகவல்களையும் விவசாய அமைச்சிற்கு எழுத்து மூலம் அறிவிக்க முடியும் என அறிவிக்கப்பட்டுள்ளது.
இதுதவிர 011 2872094 என்ற இலக்கத்தை கொண்ட தொலைநகல் அல்லது தொலைபேசி மூலம் தகவல்களை வழங்க முடியும் என விவசாய அமைச்சு குறிப்பிட்டுள்ளது.
இலங்கையில் செய்கை பண்ணப்படும் பயிர்களில் 30-35 சதவீதத்திற்கும் இடைப்பட்ட அளவு மழை மற்றும் விலங்குகளால் பாதிப்புக்கு உள்ளாவதாக விவசாய அமைச்சு தெரிவித்துள்ளது
