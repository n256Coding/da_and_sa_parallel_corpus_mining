ஆப்கானிஸ்தானின் ஜலாலாபாத் நகரில் இன்று நடைபெற்ற தேர்தல் பிரசார பேரணி மீது தீவிரவாதிகள் மேற்கொண்ட தாக்குதலில் 7 பேர் பலியாகினர்.
ஆப்கானிஸ்தான் நாடாளுமன்றத் தேர்தல் எதிர்வரும் 20ஆம் திகதி இடம்பெறவுள்ளது.
இதற்கமைய, தேர்தல் பிரசாரக்கூட்டங்கள் அங்கு பல பகுதிகளில் இடம்பெற்று வருகின்றன.
இந்தநிலையில், நாட்டின் கிழக்கு பகுதியான நங்கர்ஹார் மாகாணத்துக்குட்பட்ட ஜலாலாபாத் நகரில் இடம்பெற்ற பிரசார கூட்டத்தில் மேற்கொள்ளப்பட்ட குண்டு தாக்குதலில் 7 பேர் கொல்லப்பட்டுள்ளனர்.
இதன்போது காயமடைந்த பலர் மருத்துவமனையில் அனுமதிக்கப்பட்டுள்ளனர்.
