அரசியல் கைதிகளின் கோரிக்கைகளை நிறைவேற்ற வேண்டும் என வலியுறுத்தி இன்று காலை முல்லைத்தீவில் போராட்டம் ஒன்று இடம்பெற்றது.
மாங்குளம் வீதியில் நீதிமன்றுக்கு அருகில் வலிந்து காணாமல் ஆக்கப்பட்டவர்களின் உறவினர்கள் மேற்கொண்டு வரும் தொடர் போராட்டம் இடம்பெறும் கொட்டகைக்கு முன்பாக, குறித்த போராட்டம் நடத்தப்பட்டது.
அதில் அரசியல் தலைவர்கள், பொதுமக்கள், வலிந்து காணாமல் ஆக்கப்பட்டவர்களின் உறவுகள் உள்ளிட்ட பலர் கலந்துகொண்டனர்.
இதன்போது, சிறையில் உள்ள அரசியல் கைதிகளின் கோரிக்கைகளை அரசாங்கம் நிறைவேற்ற வேண்டும் மற்றும் அவர்கள் விடுதலை செய்யப்பட வேண்டும் உள்ளிட்ட கோரிக்கைகள் இதன்போது முன்வைக்கப்பட்டது.
