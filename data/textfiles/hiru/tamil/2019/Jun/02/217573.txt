தலவகாலை ஹேரலிருட் தோட்டபகுதியில் தீ விபத்தினால் பாதிக்கபட்ட 24 குடும்பங்களுக்கும் வெகுவிரைவில் புதிய வீடமைப்பு திட்டம் மேற்கொள்ளபடுமென, மலைநாட்டு புதிய கிராமங்கள் தோட்ட உட்கட்டமைப்பு மற்றும் சமுதாய அபிவிருத்தி அமைச்சர் பழனி திகாம்பரம் தெரிவித்துள்ளார்.
குறித்த தோட்ட பகுதிக்கு விஜயம் ஒன்றினை மேற்கொண்டு தீ விபத்தில் பாதிக்கபட்ட மக்களை சந்தித்து கலந்தரையாடிய போதே அமைச்சர் இதனை தெரிவித்துள்ளார்.
தீ விபத்தில் சேதமடைந்த தொடர் குடியிருப்புக்களை பார்வையிட்டதன் பின்னர் பாதிக்கபட்ட மக்களுக்கு வீடமைப்பு திட்டத்தினை மேற்கொள்ள முறையான காணி தொடர்பிலும், ஹோலிருட் தோட்ட முகாமையாளரோடு கலந்துரையாடியுள்ளார்.
இதனையடுத்து, பாதிக்கப்பட்ட மக்களை சந்தித்த அவர், தோட்ட முகாமையாளர் காணியினை வழங்குவார் எனவும், அதன்பின்னர் அடிகல் நாட்டப்பட்டு வீடமைப்பு திட்டம் முன்னெடுக்கபடும் எனவும் தெரிவித்தார்.
