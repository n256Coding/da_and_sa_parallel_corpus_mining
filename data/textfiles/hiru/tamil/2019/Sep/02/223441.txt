அவசர பேச்சுவார்த்தை ஒன்றுக்காக பிரதமர் ரணில்விக்ரமசிங்கவை சந்திப்பதற்கு ஐக்கிய தேசிய முன்னணியின் பங்காளிக் கட்சித் தலைவர்கள் தீர்மானித்துள்ளனர்.
ஜனாதிபதி வேட்பாளர் மற்றும் புதிய கூட்டணி தொடர்பான தீர்மானங்கள் இன்னும் இழுப்பறியில் உள்ள நிலையில், இந்த கலந்துரையாடல் இடம்பெறவுள்ளது.
இன்று மாலைதீவுக்கு சென்றுள்ள பிரதமர் ரணில், எதிர்வரும் புதன்கிழமை நாடு திரும்பியதுடன், இந்த கலந்துரையாடல் இடம்பெறும் என்று தெரிவிக்கப்படுகிறது.
இந்த இழுபறி நிலைமையை தணிப்பதற்காக, ஐக்கிய தேசிய முன்னணியினால் நான்கு பொறிமுறைகள் உருவாக்கப்பட்டுள்ளன.
அவற்றில், ஐக்கிய தேசிய கட்சியின் தலைவர் ரணில் விக்ரமசிங்க, சபாநாயகர் கரு ஜெயசூரிய மற்றும் பிரதித்தலைவர் சஜித் பிரேமதாச ஆகியோருக்கு வழங்கப்படவுள்ள பதவி நிலைகள் குறித்த பரிந்துரைகளும் அடங்குவதாக கூறப்படுகிறது.
எவ்வாறாயினும் இதற்கு ஐக்கிய தேசிய கட்சியின் தலைமை இணக்கம் தெரிவிக்கவில்லை என்று கூறப்படுகிறது.
