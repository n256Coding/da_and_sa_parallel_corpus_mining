நேற்று மாலை நான்கு மணியுடன் நிறைவடைந்த 24 மணிநேரத்தில் ஜனாதிபதித் தேர்தல் தொடர்பில் 147 முறைப்பாடுகள் பதிவாகியுள்ளதாக தேர்தல்கள் ஆணைக்குழு குறிப்பிட்டுள்ளது.
தேர்தல் வன்செயல் குறித்து ஒரு முறைப்பாடும், தேர்தல் சட்ட மீறல் தொடர்பில் 144 முறைப்பாடுகளும், ஏனையவை தொடர்பில் 2 முறைப்பாடுகளும் பதிவாகியுள்ளன.
இதேவேளை, கடந்த மாதம் 8ஆம் திகதி முதல் நேற்று வரையான காலப்பகுதியில், 2 ஆயிரத்து 540 முறைப்பாடுகள் பதிவாகியுள்ளதாக தேர்தல்கள் ஆணைக்குழு குறிப்பிட்டுள்ளது.
தேர்தல் வன்செயல்கள் குறித்து 23 முறைப்பாடுகளும், தேர்தல் சட்ட மீறல்கள் தொடர்பில் 2 ஆயிரத்து 425 முறைப்பாடுகளும், ஏனையவை தொடர்பில் 92 முறைப்பாடுகளும் பதிவாகியுள்ளதாக ஆணைக்குழு தெரிவித்துள்ளது.
