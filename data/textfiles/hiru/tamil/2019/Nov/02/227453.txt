ஜனாதிபதித் தேர்தல் அறிவிக்கப்பட்டதன் பின்னர், கலால் வரி திணைக்களத்தினால், 20 புதிய மதுபான விற்பனை அனுமதிப்பத்திரம் வழங்கப்பட்டுள்ளதாக தெரிவிக்கப்பட்டுள்ளது.
சிங்கள ராவய அமைப்பினால் இந்த முறைப்பாடு பதிவு செய்யப்பட்டுள்ளது.
2019 ஆம் ஆண்டு ஒக்டோபர் மாதம் 21 ஆம் திகதிமுதல் நடைமுறைக்கு வரும் வகையில் இந்த மதுபான விற்பனை அனுமதிப்பத்திரம் வழங்கப்பட்டுள்ளதாக அந்த அமைப்பு குறிப்பிட்டுள்ளது.
ஒரு அனுமதிப்பத்திரத்திற்காக 5 கோடி ரூபாவீதம் பெறப்பட்டுள்ளாதாக தங்களுக்கு தகவல் கிடைத்துள்ளதாகவும் சிங்கள ராவய அமைப்பு தெரிவித்துள்ளது.
அமைச்சர் மங்கள சமரவீரவின் தலையீட்டுடன் இந்த நடவடிக்கை மேற்கொள்ளப்பட்டுள்ளதாகவும், அவற்றை உடனடியாக இரத்துச் செய்ய வேண்டும் என்றும் தேர்தல்கள் ஆணைக்குழவிடம் கோருவதாக சிங்கள ராவய அமைப்பு குறிப்பிட்டுள்ளது.
