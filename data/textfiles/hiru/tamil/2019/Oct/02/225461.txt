ஐரோப்பிய ஒன்றியத்தில் இருந்து பிரித்தானியா வெளியேறுவதற்காக தாம் முன்வைக்கவுள்ள யோசனையானது, உடன்படிக்கைகள் அற்றவகையில் வெளியேறுவதாக இருக்கும் என்று பிரித்தானிய பிரதமர் பொரிஸ் ஜோன்சன் தெரிவித்துள்ளார்.
கன்சர்வேட்டிவ் கட்சி உறுப்பினர்களுக்கு இடையிலான சந்திப்பு ஒன்றில் வைத்து அவர் இதனைக் கூறியுள்ளார்.
பிரித்தானியா, இந்த மாதம் 31ம் திகதியுடன் ஐரோப்பிய ஒன்றியத்தில் இருந்து வெளியேற வேண்டும்.
எனினும் வெளியேறுவதற்கான உடன்படிக்கை குறித்த இணக்கப்பாடு ஏற்படாத நிலையில், இன்னும் இழுபறியில் உள்ளது.
இந்தநிலையில் விரைவில் பொரிஸ் ஜோன்சன் தமது திட்டத்தை அறிவிக்கவுள்ள நிலையில், பெரும்பாலும் அந்த திட்டம் உடன்படிக்கைகள் இன்றி ஐரோப்பிய ஒன்றியத்தில் இருந்து வெளியேறுதாக இருக்கும் என்று அவர் குறிப்பிட்டுள்ளார்.
