தம்புள்ளை தேசிய பாடசாலையின் அசிரியர் ஒருவர் கைது செய்யப்பட்டமைக்கு எதிர்ப்பு தெரிவித்து, குறித்த பாடசாலையின் ஆசிரியர்கள் இரண்டாவது நாளாகவும் இன்று சுகவீன விடுமுறைப் போராட்டத்தை நடத்தினர்.
இதனால் குறித்த பாடசாலையின் கல்வி செயற்பாடுகள், கல்லேவெல கல்வி வலைய அதிகாரிகள் மற்றும் தம்புள்ளை பிரதேச செயலகத்துடன் இணைந்த அபிவிருத்தி அதிகாரிகளின் உதவியுடன் முன்னெடுக்கப்பட்டன.
இரண்டு மாணவர்களை தாக்கிய குற்றத்துக்காக குறித்த ஆசிரியர் கடந்த 24ம் திகதி கைது செய்யப்பட்டிருந்தார்.
இன்று அவருக்கு பிணை வழங்கப்பட்டதுடன், பாதிக்கப்பட்ட மாணவர்களுக்கு அழுத்தம் கொடுக்கக்கூடாது என்றும் நீதிமன்றம் அவரை எச்சரித்திருந்தது.
