சட்டவிரோதமான முறையில் இலங்கையில் தங்கியிருந்து, களுத்துறை - மத்துகம பகுதியில் உள்ள கைத்தொழிற்சாலை ஒன்றில் பணியாற்றிய 49 இந்தியர்கள் குடிவரவு மற்றும் குடியகழ்வு திணைக்களத்தினால் கைது செய்யப்பட்டுள்ளனர்.
சுற்றுலா விசாவில் இலங்கைக்கு வருகைதந்து தொழிலில் ஈடுபட்டமை மற்றும் விசா அனுமதிப்பத்திரம் காலவதியானமை முதலான காரணங்களின் அடிப்படையில் இன்று முற்பகல் அவர்கள் கைதுசெய்யப்பட்டுள்ளனர்.
இதேநேரம், கடந்த 25ஆம் திகதி இங்கிரியவில் உள்ள கைத்தொழிற்சாலை ஒன்றில் பணியாற்றிய நிலையில் , 24 இந்தியர்கள் குடிவரவு மற்றும் குடியகழ்வு திணைக்களத்தினால் கைது செய்யப்பட்டிருந்தனர்.
அவர்களிடம் மேற்கொள்ளப்பட்ட விசாரணைகளின் அடிப்படையில் குறித்த 49 இந்தியர்களும் கைதுசெய்யப்பட்டுள்ளனர்.
