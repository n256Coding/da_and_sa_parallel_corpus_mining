அச்சுறுத்தல் மற்றும் அறிவுறுத்தல்களின் ஊடாக மீனவர்களின் பிரச்சினைக்கு தீர்வு காண முடியாது என்று தமிழ் மாநில காங்கிரஸ் தலைவர் ஜீ.கே.வாசன் தெரிவித்துள்ளார்.
சென்னையில் செய்தியாளர்களிடம் அவர் இதனைக் கூறியுள்ளார்.
இலங்கை கடற்பரப்பில் வைத்து தமிழக மீனவர்கள் கைது செய்யப்படுகின்றமைக்கு தமிழக அரசாங்கமும், இந்திய அரசாங்கமும் கண்டனம் தெரிவிக்கின்றன.
அதேநேரம் எல்லைத்தாண்டி தமிழக மீனவர்கள் மீன்பிடியில் ஈடுபடக்கூடாது என்று அறிவுறுத்தப்படுகின்றனர்.
இவ்வாறான விடயங்களால் யதார்த்தமான தீர்வு ஒன்று கிடைக்காது என்று அவர் கூறியுள்ளார்.
அத்துடன் இந்திய பிரதமர் நரேந்திர மோடி இலங்கைக்கு மேற்கொண்ட விஜயத்தின் பின்னரும் தமிழக மீனவர்களின் பிரச்சினைகள் தீர்க்கப்படவில்லை என்றும் அவர் குற்றம் சுமத்தியுள்ளார்
