விவசாய பசளை இறக்குமதிக்கு எதிர்வரும் அரசாங்கத்தில் உரிய வேலைத்திட்டங்களை தயாரிக்கவுள்ளதாக பிரதமர் ரணில் விக்ரமசிங்க தெரிவித்துள்ளார்.
பதுளை - பசறை நகரில் நேற்று இடம் பெற்ற மக்கள் சந்திப்பில் கலந்து கொண்டு உரையாற்றிய போதே அவர் இதனை குறிப்பிட்டார்.
பூ, பழம் போன்றவற்றை பயிரிடச் செய்து அவற்றை மத்தளைக்கு கொண்டு சென்று, ஜப்பான், சிங்கப்பூர், டுபாய் மற்றும் ஐரோப்பிய நாடுகளுக்கு ஏற்றுமதி செய்வதற்கான செயற்பாடுகளை முன் எடுப்போம்.
இதற்காக நாங்கள் விவசாய முகவர் நிலையங்களை ஏற்படுத்துவோம்.
விவசாயிகளுக்கு உரிமையுள்ள பல விவசாய நிறுவனங்களை ஆரம்பிப்போம் எனவும் பிரதமர் ரணில் விக்கிரமசிங்க தெரிவித்துள்ளார்.
அத்துடன் பயிர் செய்கைகளை காப்புறுதி செய்வதற்கான செயற்பாடுகளையும் முன் எடுக்கவுள்ளோம்.
தோட்டபுறங்களில் வாழும் ஏராளமான மக்கள் இருக்கிறார்கள், அவர்களுக்கு காணியில்லை.
அவர்கள் வீடொன்றை கட்டுவதற்கான உதவு முறைமைகளை ஆரம்பிக்கவுள்ளதாகவும் பிரதமர் தெரிவித்துள்ளார்.
