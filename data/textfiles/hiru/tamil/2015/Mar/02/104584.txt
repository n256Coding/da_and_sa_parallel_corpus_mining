தென் சூடானில் கடத்தப்பட்ட நூற்றுக்கணக்கான சிறார்கள் சிறுவர் போராளிகளாக பயன்படுத்தப்பட்டுள்ளதாக ஐக்கிய நாடுகளின் சிறுவர்களுக்கான முகவர் நிலையம் தெரிவித்துள்ளது.
அவர்களில் 89 பேர் வரை கடந்த மாதத்தில் மாத்திரம் கடத்தப்பட்டதாக யுனிசெப் நிறுவனத்தினால் தகவல் வெளியிடப்பட்டுள்ளது.
தென் சூடானில் செயற்படும் மிலிட்டியா போராளிகள் குழு மற்றும் அரசாங்க படையினர் என இரு தரப்பினரும் சிறுவர் போராளிகளை ஈடுபடுத்தி வருவதாக சர்வதேச மனிதவுரிமைகள் அமைப்பு குற்றம் சுமத்தியுள்ளது.
அரசாங்கத்திற்கும், போராளிகளுக்கும் இடையிலான உள்ளக மோதல்களில் பெரும்பாலான சிறுவர்கள் கடத்தப்பட்டு போராட்டத்தில் ஈடுபடுத்தப்பட்டு வருகின்றனர்.
ஜோன்சன் ஒலோனி தலைமையிலான ஷில்லுக் மிலிட்டியா போராளி குழுவினால் சிறுவர்கள் கடத்தப்பட்டு வருவதாக யுனிசெப் குற்றம்சுமத்தியுள்ளது.
