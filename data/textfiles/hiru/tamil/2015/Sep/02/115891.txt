கிழக்கு மாகாண சபையில் ஏற்பட்டுள்ள ஐந்து உறுப்பினர் வெற்றிடங்களை நிரப்புவதற்கான நடவடிக்கை எடுக்கப்படுவதாக தெரிவிக்கப்பட்டுள்ளது.
நடைபெற்று முடிந்த நாடாளுமன்றத் தேர்தலில், கிழக்கு மாகாணத்தில் 14 மாகாண சபை உறுப்பினர்கள் போட்டியிட்டனர்.
அவர்களில் விமலவீர திசாநாயக்க, எம்.ஐ.எம்.மன்சூர், தயா கமகே, அலி சாகிர் மௌலானா மற்றும் இம்ரான் மஹ்ரூப் ஆகிய ஐந்து பேர் நாடாளுமன்றத்துக்கு தெரிவாகியுள்ளனர்.
இந்த நிலையில் அவர்கள் வகித்த கிழக்கு மாகாண சபை உறுப்பினர் பதவிக்கு வெற்றிடம் ஏற்பட்டுள்ள நிலையில், அந்த வெற்றிடங்களை நிரப்ப, தேர்தல் ஆணையாளருக்கு அறிவுறுத்தி இருப்பதாக, மாகாண சபையின் செயலாளர் எம்.சீ.எம்.ஷெரீப் தெரிவித்துள்ளார்.
