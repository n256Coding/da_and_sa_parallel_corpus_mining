யாழ்ப்பாணம் - நயினாதீவுக்கும் குறிகட்டுவானுக்கும் இடையில் படகு சேவையை நடத்துகின்ற படகு உரிமையாளர்கள் இன்றைய தினம் பணிபுறக்கணிப்பில் ஈடுபட்டுள்ளதாக எமது செய்தியாளர் தெரிவித்துள்ளார்.
குறித்த பிரதேசங்களுக்கு இடையில் படகு சேவையை நடத்துவதற்காக தனியார் படகுகள் சில தயாராகியுள்ள நிலையிலேயே இந்த போராட்டம் முன்னெடுக்கப்படுகிறது.
இந்த பகுதியில் படகு சேவையை வாழ்வாதாரமாக கொண்ட சுமார் 50 குடும்பங்கள் வசிப்பதாகவும், பிரதேசத்திற்கு வெளியில் இருந்து தனியார் படகுகள் சேவையில் ஈடுபடுவதன் மூலம் அவர்களின் வாழ்வாதாரம் பாதிக்கப்படுவதாகவும் சுட்டிக்காட்டப்பட்டுள்ளது.
