கொழும்பில் அமைந்துள்ள வர்த்தக நிலையம் ஒன்றில் கொள்ளையிட்ட குழுவொன்றை வழிநடத்திய ஒருவர் கைது செய்யப்பட்டுள்ளார்.
கொஹூவளை பகுதியில் வைத்து நேற்றிரவு கைது செய்யப்பட்ட இவர் கிருலப்பனையைச் சேர்ந்த 43 வயதானவர் என தெரிவிக்கப்படுகிறது.
மொரட்டுவ, கல்கிஸ்சை, தெஹிவளை கொஹூவளை உள்ளிட்ட பல பிரதேசங்களில் இவர் கொள்ளையிட்டுள்ளமை விசாரணைகளில் இருந்து தெரியவந்துள்ளது.
இவரிடம் இருந்து பணம், தங்க ஆபரணங்கள், வெள்ளி ஆபரணங்கள், கையடக்க தொலைபேசி மீள்நிறப்பு அட்டை மற்றும் மருத்துவ உபகரணங்கள் என்பன மீட்கப்பட்டுள்ளதாக காவல்துறையினர் தெரிவித்துள்ளனர்.
