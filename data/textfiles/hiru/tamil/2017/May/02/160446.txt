திருகோணமலை - கிண்ணியா பொலிஸ் பிரிவுக்கு உட்பட்ட கண்டல்காடு களப்பு பிரதேசத்தில் கசிப்பு உற்பத்தி செய்த இடம் ஒன்று சுற்றிவளைக்கப்பட்டுள்ளது.
திருகோணமலை பிராந்திய விஷ தன்மை போதைப்பொருள் ஒழிப்பு பிரிவினருக்கு கிடைத்த இரகசிய தகவலை அடுத்து இந்த சுற்றிவளைப்பு இடம்பெற்றுள்ளது.
இதன்போது கசிப்பு தயாரிப்பில் ஈடுபட்ட நபர்கள் தப்பிச்சென்றுள்ள நிலையில், கசிப்பு உற்பத்திகான மூலப்பொருளான கோடா 335 லீட்டரும், பெரல் இரண்டும் கைப்பற்றப்பட்டுள்ளன.
கைப்பற்றப்பட்ட பொருட்கள் கிண்ணியா பொலிஸில் ஒப்படைக்கபட்டுள்ள நிலையில், தப்பிச்சென்ற நபர்களை தேடும் பணியில் கிண்ணியா பொலிஸார் ஈடுபட்டுள்ளனர்.
செய்தியாளர் A.M கீத் திருகோணமலை
