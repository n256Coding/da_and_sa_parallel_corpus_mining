கீதா குமாரசிங்க தொடர்ந்து நாடாளுமன்ற உறுப்பினராக பதவி வகிக்க முடியுமா?
அல்லது முடியாதா?
என்பது தொடர்பில் இன்று உயர்நீதிமன்றம் தீர்ப்பளிக்கவுள்ளது.
இரட்டைக் குடியுரிமை கொண்டவரான கீதா குமாரசிங்க, 19ம் திருத்தச் சட்டத்தின் கீழ் நாடாளுமன்ற உறுப்பினராக பதவி வகிக்க முடியாது என்று அண்மையில் மேன்முறையீட்டு நீதிமன்றம் தீர்ப்பளித்தது.
வாக்காளர்களால் தொடரப்பட்ட வழக்கின் அடிப்படையில் இந்த உத்தரவு பிறப்பிக்கப்பட்டது.
இதனை எதிர்த்து கீதா குமாரசிங்க உயர் நீதிமன்றத்தில் வழக்கு தொடர்ந்திருந்தார்.
இந்த வழக்கினை விசாரணை செய்யும் 5 பேர் கொண்ட நீதியரசர்கள் குழு இன்று தமது தீர்ப்பை அறிவிக்கவுள்ளனர்.
