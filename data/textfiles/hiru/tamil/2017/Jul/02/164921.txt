காத்தான்குடி - காங்கேயனோடையில் இடம்பெற்ற கால்பந்தாட்டப் போட்டியில் ஒன்றில் ஏற்பட்ட முறுகல் நிலையின் போது ஒருவர் கூறிய ஆயுதத்தால் தாக்கப்பட்டு காயமடைந்துள்ளதுடன், ஒருவர் கைது செய்யப்பட்டுள்ளார்.
இந்த சம்பவம் நேற்று நள்ளிரவு இடம்பெற்றதாக தெரிவிக்கப்பட்டுள்ளது.
இதில் காயமடைந்த 26 வயதுடையவர் மருத்துவமனையில் அனுமதிக்கப்பட்டுள்ளார்.
இதேவேளை, காத்தான்குடி பிரதேசத்தில் பேருந்து ஒன்றுடன் உந்துருளி ஒன்று மோதியதில் இருவர் படுகாயமடைந்துள்ளனர்.
காயமடைந்தவர்கள் மருத்துவமனையில் அனுமதிக்கப்பட்டுள்ளனர்.
முன்னோக்கிச் சென்று கொண்டிருந்த பேருந்து ஒன்றுடன் பின்புறமாக வந்த உந்துருளி ஒன்று வேகக்கட்டுப்பாட்டை இழந்து பேருந்தில் மோதியதாக காவற்துறையினர் தெரிவித்துள்ளனர்.
