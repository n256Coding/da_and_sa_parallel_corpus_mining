ජිනීවා මානව හිමිකම් මණ්ඩලයේදී ඊයේ (01) සම්මත වූ ශ්‍රී ලංකාව පිළිබඳ ඇමෙරිකානු යෝජනාව, මෙරට අද මුහුණදී සිටින ගැටලූවලින් නිදහස් වීම සඳහා ලද ගෞරවාන්විත ජයග්‍රහණයක් බව රජය පවසනවා.
විපක්ෂය ප්‍රකාශ කරන පරිදි එය පාවාදීමක් ලෙස කිසිලෙසකත් හැඳින්විය නොහැකි බවයි විදේශ කටයුතු නියෝජ්‍ය අමාත්‍ය ආචාර්ය හර්ෂ ද සිල්වා සඳහන් කළේ.
ඔහු මේ බව කියා සිටියේ හිරු ටී.
වී ඔස්සේ ඊයේ (01) රාත්‍රියේ විකාශය වූ බලය දේශපාලන වැඩසටහනට එක්වෙමින්.
ඊයේ බලය වැඩසටහන සඳහා ජාතික නිදහස් පෙරමුණේ මාධ්‍ය ප්‍රකාශක මොහොමඞ් මුසම්මිල්, ජාතික හෙළ උරුමයේ ජාතික සංවිධායක නිශාන්ත ශ්‍රී වර්ණසිංහ සහ ජනතා විමුක්ති පෙරමුණේ දේශපාලන මණ්ඩල සභික සුනිල් හඳුන්නෙත්ති ද එක්වුණා.
වැඩසටහනේ එක් අවස්ථාවකදී ශ්‍රී ලංකාව පිළිබඳ ඇමෙරිකානු  යෝජනාව සම්බන්ධයෙන් ජාතික නිදහස් පෙරමුණේ මොහොමඞ් මුසම්මිල් සහ නියෝජ්‍ය අමාත්‍ය ආචාර්ය හර්ෂ ද සිල්වා අතර ඇතිවූයේ මෙවන් සංවාදයක
