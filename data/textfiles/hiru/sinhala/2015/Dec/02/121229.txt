කුලියාපිටිය නගරයේ පාසැල්වලට ගම්බද ප්‍රදේශවල සිට පාසල් සිසුන් ප්‍රවාහනය කරවන පාසල් සේවා බස්රථ හා වෑන් රථවල ගුණාත්මක බව හා ඒවායේ තත්වය පිරික්සීමේදී සේවා සපයන වාහන 11ක් වහාම අත්හිටුවීමට මෝටර්රථවාහන පරීක්‍ෂකවරුන් හා කුලියාපිටිය මූලස්ථාන පොලිස් රථවාහන ඒකකය එක්ව ඊයේ(02) වහා පියවර ගෙන ඇත.
එසේ පාසැල් බස්රථ 11ක් අත්හිටුවා ඇත්තේ පළමුවටයේ බස්රථ 26ක් පිරික්සීමෙන් අනතුරුවයි.
අත්හිටවූ බස්රථවල එම දෝශ නිවැරදිකරගැනීමට දින 10ක කාලයක් ලබාදුන් අතර උපදෙස් ලබාදුන් සියලූ දොශ නිවැරදි කර කුරුණෑගල මෝටර් රථවාහන කොමසාරිස්වරයාට ඉදිරිපත්කර අනුමැතිය ලැබගෙන එම වාහන නැවත ධාවනයට යෙදවිය යුතු බවට එහිදී වාහන හිමිකරුවන්ට උපදෙස් ලබාදී ඇත.
දිනෙන් දින වැඩිවන මාර්ග උනතුරු හා පාසල් සේවා අභ්‍යන්තරයේ පවතින අනාරක්‍ෂිත ස්වභාවය වහා නිවැරදිකිරීමේ අරමුණින් මෙම වාහන පිරික්සීමේ ක්‍රියාවලිය සිදුකළ බව පොලිසිය පවසය
