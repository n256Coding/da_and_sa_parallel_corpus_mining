2011 වසරේදී යාපනයේදී පැහැරගැනීමට ලක්ව අතුරුදන්වූ ලලිත් කුමාර් වීරරාජ් තවමත් ජීවතුන් අතර සිටින බවට තමා විශ්වාස කරන්නේ යැයි ඔහුගේ පියා වන ආර්මුගන් වීරරාජ් පවසනවා.
පෙරටුගාමී සමාජවාදී පක්ෂයේ සාමාජිකයන් වන ලලිත් කුමාර් සහ කූගන් මුරුගනන්දන් අතුරුදන්ව ඊයේ (01)  දිනයට වසර 4 ක් සම්පූර්ණ වුණා.
එහෙත් ඔවුන් පිළිබඳව මෙතෙක් කිසිදු තොරතුරක් වාර්තාවී නැහැ.
කෙසේ වෙතත් ලලිත් කුමාර්ගේ පියා වන ආර්මුගන් වීරරාජ් හිරු ප්‍රවෘත්ති අංශයට අදහස් දක්වමින් රජයෙන් ඉල්ලා සිටියේ   තම පුතු කඩිනමින් සොයාදෙන ලෙසටයි.
මේ අතර ලලිත් කුමාර්ගේ පියා පෙරේදා ජාතික සංවාද අමාත්‍ය මනෝ ගනේෂන් හමුවුණා.
මෙම හමුව සම්බන්ධයෙන් අප ජාතික සංවාද අමාත්‍ය මනෝ ගනේෂන්ගෙන්ද විමසීමක් කළා.
ඔහු කියා සිටියේ මේ සම්බන්ධයෙන් කඩිනම් විමර්ශනයක් සිදුකරන බවය
