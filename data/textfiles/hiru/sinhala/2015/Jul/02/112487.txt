හිටපු මැතිවරණ කොමසාරිස් දයානන්ද දිසානායක සතුව තිබී අස්ථාන ගතවූ රුපියල් අසූපන්දහසක් වටිනා ජංගම දුරකථනය සන්තකයේ තබාගෙන සිටි පොලිස් කොස්තාපල්වරයෙකු අධිකරණයට ඉදිරිපත් කිරීමෙන් පසුව ඇප මත මුදාහැර තිබෙනවා.
අනුරාධපුර වැඩබලන මහේස්ත්‍රාත් අමරසේන හෙට්ටිගේ හමුවට ඊයේ ඉදිරිපත් කිරීමෙන් පසුව සැකකරු රුපියල් ලක්ෂයක පුද්ගල ඇපයක් මත මුදාහැරීමටයි නියෝග කර ඇත්තේ.
සැකකාර පොලිස් කොස්තාපල්වරයා මීගමුව මූලස්ථාන පොලීසියට අනුයුක්තව රාජකාරි කරන නාවලපිටිය ප්‍රදේශයේ පදිංචිකරුවෙක්.
හිටපු මැතිවරණ කොමසාාරිස්වරයාගේ ජංගම දුරකතනය අස්ථානගතවී ඇත්තේ ඉකුත් වසරේ ජූලි 5 වැනිදාය
