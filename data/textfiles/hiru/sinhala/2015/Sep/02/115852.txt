යාපනය - කයිට්ස් - පුන්කුඩුතිව් විද්‍යාලයේ උසස් පෙළ අධ්‍යාපනය හදාරමින් සිටි ශිවලෝගනාදන් විද්‍යා දැරිය ඝාතනය කිරීමේ සිද්ධිය සම්බන්ධයෙන් අත්අඩංගුවට ගෙන ඇතිි සැකකරුවන්ගේ රුධිර සාම්පල පරීක්ෂණ සඳහා ජීන්ටෙක් ආයතනයට යොමු කරන ලෙස අධිකරණය නියෝග කළා.
ඒ, මෙම නඩුව ඊයේ කයිස්ට් මහේස්ත්‍රාත් එස්.
ලෙනින් කුමාර් හමුවේ විභාගයට ගත් අවස්ථාවේදිියි.
අපරාධ පරීක්ෂණ දෙපාර්තමේන්තුව සහ පොලීසිය කළ ඉල්ලීමකට අනුවයි සැකකරුවන්ගේ රුධිර සාම්පල පරීක්ෂණ සදහා යොමු කරන ලෙස මහේස්ත්‍රාත්වරයා නියෝගය සිදුකර ඇත්තේ.
විද්‍යා දැරියගේ ඝාතනයට සම්බන්ධ අත්අඩංගුවට ගෙන ඇති සැකකරුවන් 6දෙනා මේ මස 15 වන දා දක්වා රක්ෂිත බන්ධනාගාර ගත කිරීමට ද මහේස්ත්‍රාත්වරයා ඊයේ නියෝග කළා.
මෙම දැරිය පුන්කුඩුතිව් හි කැලෑබඳ ප්‍රදේශයකදී සමූහ දූෂණයට ලක් කර ඝාතනය කර තිබුණේ පසුගිය මැයි මස 13 වැනිදාය
