ශ්‍රී ලංකා නිදහස් පක්ෂයේ 64 වන සංවත්සර සැමරුම පොළොන්නරුව - කඳුරුවෙල - රජරට නවෝදය ක්‍රීඩාංගණයේදී අද (02) පස්වරු 2ට පැවැත්වීමට සියලූ කටයුතු මේ වනවිට සූදානම්.
පක්ෂයේ මහ ලේකම් දුමින්ද දිසානායක හිරු ප්‍රවෘත්ති අංශයට කියා සිටියේ මීට සමගාමීව නිදහස් පක්ෂයේ ප්‍රතිසංවිධාන කටයුතු ද අද දිනයෙන් ආරම්භ කරන බවයි.
මෛත්‍රීපාල සිරිසේන ශ්‍රී ලංකා නිදහස් පක්ෂයේ නායකත්වයට මෙන්ම ජනාධිපති ධුරයට පත්වීමෙන් පසු පවත්වන පක්ෂයේ පළමු සංවත්සර උත්සවය මෙයයි.
මෙම සංවත්සර උත්සවයට සහභාගි වන ලෙස පක්ෂයේ හිටපු නායකයන් වන හිටපු ජනාධිපති මහින්ද රාජපක්ෂට සහ හිටපු ජනාධිපතිනී චන්ද්‍රිකා බණ්ඩාරනායක කුමාරණතුංගට ද ආරාධනා කර තිබෙනවා.
හිටපු ජනාධිපති මහින්ද රාජපක්ෂ මෙම උත්සවයට සහභාගි වන බව ඔහුගේ මාධ්‍ය ලේකම් රොහාන් වැලිවිට තහවුරු කළා.
සංවත්සර සැමරුමට සමගාමීව අද දිනය පුරා ආගමික වැඩසටහන් ද සංවිධාන කර තිබෙනවා.
ජනාධිපතිවරයා සහභාගි  වූ ආශිර්වාද පූජාවක් පොලොන්නරුව සෝමාවති පුද බිමේදී අද පෙරවරුවේ පැවැත්වුණා.
එමෙන්ම, නිදහස් පක්ෂ මන්ත්‍රීවරුන්ගේ සහභාගිීත්වයෙන් ආශිර්වාද පූජාවක් පොලොන්නරුව ඓතිහාසික රන්කොත් විහාරයේ ද පැවති බවයි එහි සිටින හිරු ප්‍රාදේශීය වාර්තාකරු සඳහන් කළේ.
ඊට අමතරව අද දහවල් ජනාධිපතිවරයාගේ සහභාගීත්වයෙන් ආගමික වැඩසටහන් දෙකක්, මනම්පිටිය ගෙඟ් දේවාලයේ සහ කදුරුවෙල මුස්ලිම් පල්ලියේද පැවැත්වෙනව
