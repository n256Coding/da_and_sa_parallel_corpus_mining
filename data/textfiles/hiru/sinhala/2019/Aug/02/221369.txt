ශ්‍රී ලංකා මුස්ලිම් කොංග්‍රසයේ විශේෂ සාකච්ඡාවක් මේ වනවිට පැවැත්වෙනවා.
දාරුසලාම්හි පිහිටි එම පක්ෂ මූලස්ථානයේදී මෙම සාකච්ඡාව පැවැත්වෙන බවයි වාර්තා වන්නේ.
ඉදිරි මැතිවරණයේදී එක්සත් ජාතික පක්ෂයට සහය පළ කිරීම සම්බන්ධයෙන් මෙහිදී අවධානය යොමුව ඇති බව සදහන්.
මේ අතර, අමාත්‍ය රිෂාඞ් බදියුදීන්ගේ නායකත්වයෙන් යුත් සමස්ත ලංකා මහජන කොංග්‍රසය හෙට රැස්වී ඉදිරි මැතිවරණයට සහය පළ කරන පක්ෂය පිළිබද තීරණය කිරීමට නියමිතයි.
ඊයේ වව්නියාව දිස්ත්‍රික් සම්බන්ධීකරණ රැස්වීමෙන් අනතුරුව මාධ්‍යවේදීන් අමතමින් රිෂාඞ් බදියුදීන් මේ බව අනාවරණය කළා.
මේ අතර, ප්‍රතිවාදී පක්ෂ සමග තරග කළ හැකි එක්සත් ජාතික පක්ෂ අපේක්ෂකයෙකු ඉදිරි ජනාධිපතිවරණය සදහා ඉදිරිපත් කරන බව එම පක්ෂයේ සභාපති කබීර් හෂීම් ප්‍රකාශ කළා.
ඒ ඊයේ කෑගල්ල ප්‍රදේශයේ පැවති උත්සවයකින් අනතුරුව මාධ්‍යවේදීන් අමතමින්.
එමෙන්ම, රාජ්‍ය අමාත්‍ය දිලීප් වෙදආරච්චි ඊයේ හම්බන්තොට ජනහමුවකදී සදහන් කළේ ජනාධිපති අපේක්ෂකයා තෝරා ගත යුත්තේ නායකත්ව මණ්ඩලයකින් නොව පක්ෂයේ බහුතර මතය අනුව බවයි.
එක්සත් ජාතික පක්ෂය නව නායකත්ව මණ්ඩලයක් පත් කිරීම සම්බන්ධයෙන් මධ්‍යම පළාත් ආණ්ඩුකාර මෛත්‍රී ගුණරත්න ඊයේ මහනුවරදී අදහස් දක්වමින් කියා සිටියේ එවැනි නායකත්ව මණ්ඩල තුළින් පක්ෂ අර්බුදය නොවිසදෙන බවය
