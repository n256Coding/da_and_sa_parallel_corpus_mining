සුරාබදු පනතට අදාළ සංශෝධන වහාම ගැසට් කරන්නැයි ජනාධිපති මෛත්‍රීපාල සිරිසේන අදාළ අංශවලට උපදෙස් ලබාදී තිබෙනවා.
මත්ද්‍රව්‍ය මර්දනය සහ අපරාධ අවම කිරීම පිළිබද අද (02) පෙරවරුවේ ජනාධිපති කර්යාලයේ පැවති සාකච්ඡාවකදීයි ජනාධිපතිවරයා මෙම උපදෙස් ලබාදී ඇත්තේ.
මත්ද්‍රව්‍ය වැරදි පිළිබද නීති දැඩිව ක්‍රියාත්මක කරමින් මතින් නිදහස් රටක් ගොඩනැගීමේ වැඩපිළිවෙළ ශක්තිමත්ව සහ කඩිනම්ව ඉදිරියට ක්‍රියාත්මක කිරීමේ වැදගත්කම ද මෙහි දී ජනාධිපතිවරයා අවධාරණය කර තිබෙනවා.
එමෙන්ම රට තුළ අපරාධ අවම කිරීම වෙනුවෙන් ක්‍රියාත්මක වැඩපිළිවෙළේ ප්‍රගතිය ද සමාලෝචනයට ලක් කෙරුනු බවයි ජනාධිපති මාධ්‍ය අංශය කියාසිටියේ.
විෂ මත්ද්‍රව්‍ය ආඥා පනතට අදාළ සංශෝධන ද කඩිනමින් සිදු කරන ලෙස මෛත්‍රීපාල සිරිසේන මහතා උපදෙස් දී තිබෙනවා.
මත්ද්‍රව්‍යවලට ඇබ්බැහිවූවන් පුනරුත්ථාපනය සදහා ගෙන යන වැඩපිළිවෙළ පිළිබදව ද සාකච්ඡාවට ලක් වූ අතර බන්ධනාගාරගතව සිටින මත්ද්‍රව්‍ය ජාවාරම්වලට සම්බන්ධ බරපතළ අපරාධකරුවන් බූස්ස බන්ධනාගාරය වෙත ගෙනයාම සහ විශේෂ කාර්ය බලකායේ ආරක්ෂාව මත එම කටයුතු සිදු කිරීම පිළිබඳව ද මෙහිදී සාකච්ඡාවට ලක්වු බව සඳහන්.
මත්ද්‍රව්‍ය විශ්ලේෂණයට අදාළ රස පරික්ෂක දෙපාර්තමේන්තුවේ ගැටලූ පිළිබදව ද සාකච්ඡා කෙරුනු බවයි ජනාධිපති මාධ්‍ය අංශය කියාසිටිය
