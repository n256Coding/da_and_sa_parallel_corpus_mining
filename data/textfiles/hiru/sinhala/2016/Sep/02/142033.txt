දිවයිනේ සංචාරයක නිරත වන එක්සත් ජාතීන්ගේ සංවිධානයේ මහලේකම් බෑන්කී මූන් අද (02) යාපනයේ සංචාරයක නිරත වනවා.
එහිදී ජගත් සංවිධාන මහලේකම්වරයා උතුරේ සිදුකෙරෙන නැවත පදිංචිකිරීම් ආදිය පිළිබදව අවබෝධයක් ලබා ගැනීමට අපේක්ෂිතයි.
ජගත් මහලේකම්වරයා ඊයේ දිනයේ ගාල්ලේ සංචාරය කළා.
ඒ, සංහිදියාව සහ සහජීවනය ගොඩනැගීම සඳහා තාරුණ්‍යයේ භූමිකාව යන තේමාව යටතේ පැවැත්වෙන වැඩසටහනකට සහභාගිවීම සඳහායි.
දින තුනක නිල සංචාරයක් සඳහා දිවයිනට පැමිණි ජගත් සංවිධාන මහ ලේකම් බෑන් කී මූන් ඊයේ ජනාධිපති මෛත්‍රිපාල සිරිසේන ද මුණ ගැසුණා.
ජනාධිපතිවරයා ජගත් මහලේකම්වරයා වෙනුවෙන් රාත්‍රී භෝජන සංග්‍රහයක් ද පිරිනමා තිබෙනවා.
ජගත් මහලේකම්වරයා සිය සංචාරය නිමා කරමින් එක්සත් ජාතීන්ගේ කොළඹ කාර්යාලයේදී අද විශේෂ ප්‍රවෘත්ති සාකච්ඡාවකටද සහභාගි වීමට නියමිතය
