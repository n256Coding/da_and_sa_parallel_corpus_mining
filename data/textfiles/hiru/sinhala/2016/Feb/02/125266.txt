යෝජිත නව ව්‍යවස්ථාව සඳහා උතුරු පළාත් සභාවේ යෝජනා සම්පාදනයට ඇති කර ගත් කමිටුව ඊයේ පළමුවරට රැස්වුණා.
ඒ උතුරු පළාත් ප්‍රධාන අමාත්‍ය සී වී විග්නේෂ්වරන්ගේ මූලිකත්වයෙන්.
ඊට පළාත් සභාවේ විපක්ෂ නියෝජිතයන් ඇතුළු පිරිසක් එක්ව සිටියා.
මේ අතර යෝජිත නව ව්‍යවස්ථාව සඳහා සිය යෝජනා සම්පාදනය කිරීමට දෙමළ ජනතා සභාව ද පසුගිය දින කිහිපයේදී රැස්වුණා.
හිරු ප්‍රවෘත්ති අංශය කළ විමසීමකදී යෝජිත නව ව්‍යවස්ථාව සඳහා ජනතා අදහස් විමසීමේ කමිටුවේ සභාපති ලාල් විජේනායක සදහන් කළේ උතුරු පළාත නියෝජනය කරන මෙම සියලූ යෝජනා සිය යාපනය දිස්ත්‍රික් අදහස් විමසීම්වලදී තම කමිටුවට ලබාදෙනු ඇති බවයි.
ඔවුන් එය යොදාගෙන ඇත්තේ පෙබරවාරි 15 සහ 16 යන දිනවලදීයි.
මේ අතර ජනතා අදහස් විමසීමේ කමිටුව අද දෙවන දිනටත් මහනුවර සහ ගම්පහ දිස්ත්‍රික්කවල සිදුකෙරෙනවා.
සිවිල් සංවිධාන නියෝජිතයන් ඇතුළු මහජනතාවට සිය අදහස් එහිදී එම කමිටුවට යොමු කළ හැකිය
