කොළඹ - මහනුවර, මධ්‍යම අධිවේගී මාර්ගයේ ඉදිකිරීම් කටයුතු වසර තුනක් ඇතුළත අවසන් කිරීමට උපදෙස් ලබාදී ඇති බව උසස් අධ්‍යාපන හා මහාමාර්ග අමාත්‍ය ලක්ෂ්මන් කිරිඇල්ල පවසනවා.
අමාත්‍යවරයා මේ බව කියා සිටියේ මධ්‍යම අධිවේගී මාර්ගයේ පළමු අදියරයේ ඉදිකිරීම් නිරීක්ෂණය කිරීමේ චාරිකාවකට පස්යාල ප්‍රදේශයේදී අද එක්වෙමින්.
ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රීවරුන් 9 දෙනෙකු ඉදිරියේදී ආණ්ඩුවට එක්වීමට නියමිත බව ද අමාත්‍ය ලක්ෂ්මන් කිරිඇල්ල සඳහන් කළා.
සිදුකිරීමට නියමිත වැට් බදු සංශෝධනය සම්බන්ධයෙන්ද මාධ්‍යවේදීන් අමාත්‍යවරයාගෙන් විමසා සිටියා.
අමාත්‍යවරයා ප්‍රකාශ කළේ වැට් බදු සහන ලබාදීමට කඩිනම් පියවර ගනු ලබන බවය
