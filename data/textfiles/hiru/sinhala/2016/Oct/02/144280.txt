දකුණු ඉන්දියාවේ චෙන්නායි නුවර ප්‍රකට රෝහලක සතියකට අධික කාලයක් තිස්සේ ප්‍රතිකාර ලබමින් සිටින තමිල්නාඩු මහ ඇමතිනි ජයලලිතා ජයරාම්ගේ සෞඛ්‍ය තත්ත්වය බ්‍රිතාන්‍ය වෛද්‍ය විශේෂඥයෙකු විසින් පරීක්ෂාවට ලක්කර තිබෙනවා.
ලන්ඩන් බ්‍රිජ් රෝහලේ වෛද්‍ය විශේෂඥයෙකු වන රිචඩ් ජෝන් බේල් එම පරීක්ෂාවෙන් අනතුරුව සඳහන් කර ඇත්තේ ඇයට චෙන්නායි රෝහලේදී ලබාදෙන ප්‍රතිකාර නිවැරදි ඒවා බවයි.
ජයලලිතා ජයරාම් රෝහල් ගතකිරීම පිළිබඳව තමිල්නාඩුවේ දැඩි නොසන්සුන්තාවක් පවතින අතර, තමිල්නාඩු ආණ්ඩුකාර විද්‍යාසාගර් රා ඕ ඇය රඳවා සිටින චෙන්නායි රෝහල වෙත ඊයේ (01) ගොස් ඇත්තේ එම කුතුහලය තුරන් කිරීමේ අරමුණින්.
68 හැවිරිදි ජයලලිතාගේ සෞඛ්‍ය තත්ත්වය සම්බන්ධයෙන් පැතිරෙන දුෂමාන ප්‍රචාර විශ්වාස නොකරන ලෙසයි ඉන් අනතුරුව ඔහු සඳහන් කළේ.
කෙසේ නමුත්, තමිල්නාඩු විපක්ෂය ඉල්ලා සිටින පරිදි ජයලලිතාගේ සෞඛ්‍ය තත්ත්වය පෙන්නුම් කෙරෙන ඡායාරූපයක් හෝ වීඩියෝ පටයක් ප්‍රකාශයට පත්කිරීම ආණ්ඩුකාරවරයා ප්‍රතික්ෂේප කළ
