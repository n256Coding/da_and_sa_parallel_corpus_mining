5 ශ්‍රේණියේ ශිෂ්‍යත්ව විභාගයට අදාළව ජනප්‍රිය පාසල් සහ ශිෂ්‍යාධාර ඉල්ලූම් කළ හැකි අවම ලකුණු සීමා විභාග දෙපාර්තමේන්තුව ප්‍රකාශයට පත් කර තිබෙනවා.
ඒ අනුව කොළඹ, ගම්පහ, කළුතර, මහනුවර, මාතලේ, ගාල්ල, මාතර, කුරුණෑගල සහ කෑගල්ල යන දිස්ත්‍රික්ක සඳහා කඩ ඉම් ලකුණු සීමාව 160ක්.
රත්නපුර 157ක් වන අතර හම්බන්තොට දිස්ත්‍රික්කයේ මෙම ලකුණු සීමාව 156ක්.
පුත්තලම, අනුරාධපුරය, පොළොන්නරුව සහ බදුල්ල යන දිස්ත්‍රික්කවල අවම ලකුණු සීමාව 155ක් බවයි විභාග දෙපාර්තමේන්තුව සදහන් කළේ.
මොණරාගල දිස්ත්‍රික්කයේ එම ලකුණු සීමාව 154ක් වන අතර, නුවරඑළිය සහ අම්පාර දිස්ත්‍රික්කවල අවම ලකුණු සීමාව 153ක්.
5 ශ්‍රේණිය ශිෂ්‍යත්ව විභාගයේ ජනප්‍රිය පාසල් ඉල්ලූම් කළ හැකි අවම ලකුණු සීමාවන්ට අනුව ත්‍රිකුණාමල දිස්ත්‍රික්කයේ එය 151ක් වන අතර, වව්නියාවේ 148ක්.
මුලතිව් දිස්ත්‍රික්කයේ ලකුණු 145ට වැඩි සිසුන්ට ජනප්‍රිය පාසල් ඉල්ලූම් කළ හැකිය
