රට හමුවේ මේ වන විට අර්බුද දෙකක් නිර්මාණය වී ඇතැයි ජනතා විමුක්ති පෙරමුණ ප්‍රකාශ කළා.
එම පක්ෂයේ ප්‍රධාන ලේකම් ටිල්වින් සිල්වා මේ බව කියා සිටියේ කොළඹ අද (02) පැවැති මාධ්‍ය හමුවකට එක්වෙමින්.
මේ අතර, එක්සත් ජාතික පක්ෂයේ සන්නිවේදන ප්‍රධානී පාර්ලිමේන්තු මන්ත්‍රී මංගල සමරවීර අද (02) මාධ්‍ය නිවේදනයක් නිකුත් කරමින් ප්‍රකාශ කර සිටියේ 17 වන ව්‍යවස්ථා සංශෝධනය බල ගැන්විය යුතු බවයි.
එක්සත් ජාතීන්ගේ මානව හිමිකම් කොමිසමට සහ එහි කොමසාරිස් නවනීදන් පිල්ලේට චෝදනා එල්ල කිරීමේ ආණ්ඩුවේ ක්‍රියා කලාපය තුළින් පවතින අර්බුදයෙන් ගොඩ ආ නොහැකි බවයි එම නිවේදනයේ සදහන් වන්නේ.
එමෙන්ම 17 වන සංශෝධනය යළි බල ගැන්වීම සඳහා සිය පක්ෂය විසින් ගෙන එනු ලබන ව්‍යවස්ථා සංශෝධනයට සහය දක්වා ආණ්ඩුවේ කැපවීම ප්‍රදර්ශනය කරන්නැයි ඔහු ඉල්ලා සිටිනවා.
17 වන සංශෝධනය යළි බල ගැන්වීමට ආණ්ඩුව විරුද්ධ වන්නේ නම් නවනීදන් පිල්ලේ ශ්‍රී ලංකාවේ ආණ්ඩුව ඒකාධිපතීත්වයක් කරා ගමන් කරමින් සිටින බවට කළ ප්‍රකාශය ආණ්ඩුව විසින්ම තහවුරු කරන බවයි එම නිවේදනයේ වැඩිදුරටත් සදහන් වන්න
