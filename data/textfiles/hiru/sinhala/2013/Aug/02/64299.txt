තම පක්ෂය තනිව පළාත් සභා මැතිවරණයට තරග කිරීමට ගත් තීරණය පිළිබදව පදනම් විරහිත චෝදනා එල්ල වන බව  ශ්‍රී ලංකා මුස්ලිම් කොංග්‍රසය පවසනවා.
එහි නායක අමාත්‍ය, රාවුෆ් හකීම් මේ බව කියා සිටියේ මහනුවර අද (02) පැවැති ජනහමුවකට එක්වෙමින්.
කෙසේ වෙතත්, ආණ්ඩුව ප්‍රකාශ කරන්නේ ඉදිරි පළාත් සභා මැතිවරණයේ දී ශ්‍රී ලංකා නිදහස් පක්ෂය ප්‍රමුඛ සන්ධානයට අභියෝගයක් නොමැති බවයි.
කොළඹ අද (02) පැවැති මාධ්‍ය හමුවකට එක්වෙමින් ඒ පිළිබද අදහස් දැක්වූ ශ්‍රී ලංකා නිදහස් පක්ෂ මහලේකම්, අමාත්‍ය මෛත්‍රීපාල සිරිසේන.
මේ වනවිට පළාත් සභා මැතිවරණයට අදාළව උණුසුම් තරගයක් පවතින්නේ වයඹ පළාත් සභාව තුළයි.
කුරුණෑගල පැවති ජනහමුවකදී සමූපකාර හා අභ්‍යන්තර වෙළඳ කටයුතු අමාත්‍ය ජොන්ස්ටන් ප්‍රනාන්දු කියා සිටියේ ඇතැම් පාර්ශව කරන කෙනෙහිලිකම්වලට තමන් නොසැලෙන බවය
