ශ්‍රී ලංකා මුහුදු තීරය ආක්‍රමණය කිරීම හේතුවෙන් මෙරට නාවික හමුදාව විසින් අත්අඩංගුවට ගැනුණු ඉන්දීය ධීවරයන් නිදහස් කර ගැනීමට මැදිහත් වන්නැයි තමිල්නාඩු මහ ඇමතිනි ජයලලිතා ජයරාම්, ඉන්දීය අග්‍රාමාත්‍ය මන්මෝහන් සිං වෙත යළි ලිපියක් යවා තිබෙනවා.
ඉන්දීය ධීවරයන් 34 දෙනෙකු තවදුරටත් මෙරට බන්ධනාගාරගතව සිටින බවයි ඇය සිය ලිපියෙන් පෙන්වා දෙන්නේ.
ඔවුන් නිදහස් කර ගැනීම සඳහා කිසිදු ක්‍රියාමාර්ගයක් ගෙන නොමැති බවට ජයලලිතා ඉන්දීය මධ්‍යම රජයට චෝදනා කළා.
එබැවින් ඉහළ මට්ටමේ රාජ්‍ය තාන්ත්‍රික මාර්ග ඔස්සේ ඉන්දීය ධීවරයන් නිදහස් කර ගැනීමට පියවර ගන්නා ලෙස ඇය අගමැති මන්මෝහන් සිංගෙන් ඉල්ලා සිටියා.
පසුගිය දින තුනක කාලය තුළ පමණක් ශ්‍රී ලංකා මුහුදු තීරය ආක්‍රමණය කළ ඉන්දීය ධීවරයන් 139 දෙනෙකු අත්අඩංගුවට ගෙන ඇති බවයි ඉන්දීය වාර්තා සඳහන් කළේ.
මේ අතර, මෙරට මුහුදු තීරයේදී අත්අඩංගුවට පත් ඉන්දීය ධීවරයන් නිදහස් කරන ලෙස ලක් රජයට බලපෑම් සිදුකරන්නැයි ඉල්ලමින් තමිල්නාඩු ධීවරයන් විරෝධතාවක් ආරම්භ කර තිබෙනවා.
නාගපට්ටිනම් හි එලෙස අද පැවැත්වෙන විරෝධතාවකට තමිල්නාඩු ධීවරයන් 5000 ක් පමණ එක්ව සිටින බව සඳහන
