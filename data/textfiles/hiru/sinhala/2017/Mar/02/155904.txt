මීගමුව දිස්ත්‍රික් මහ රෝහලේ පානීය ජල ටැංකියට අසූචි මිශ්‍රව ඇති බව මීගමුව මහනගර සභාව පවසනවා.
එම මහ නගර සභාවේ සෞඛ්‍ය පරීක්ෂකවරයා මේ බව තහවුරු කර ඇත්තේ රෝහලේ නිරීක්ෂණයකින් අනතුරුවයි.
රෝහලේ මලාප්‍රවහන පවිත්‍රාගාරයේ ක්‍රියාකාරීත්වය මුළුමනින්ම අක්‍රියව පැවැතීම හේතුවෙන් එහි වැසිකිලි කැසිකිලි අපද්‍රව්‍ය කානු පද්ධතියට බැහැර කර ඇති අයුරු එහි ගිය අපට දක්නට ලැබුණා.
රෝහලට ජලය සැපයෙන ප්‍රධාන භූගත ජල ටැංකියට එම අප ජලය කාන්දු වී ඇති බව මීගමුව මහජන සෞඛ්‍ය නිලධාරීවරයා පවසනවා.
පසුගිය කාලය පුරා මෙම රෝහලේ කානු පද්ධිතය ඔස්සේ අසූචී ගලායෑම පිළිබදව රෝගීන් විසින් නිලධාරින්ව විටින් විට දැනුවත් කර ඇති නමුත් ඉන් ඵලක් වී නැති බව එහි ගිය අපිට ද දක්නට ලැබුණා.
කෙසේ වෙතත්, අප මේ සම්බන්ධයෙන් මීගමුව දිස්ත්‍රික් මහ රෝහලේ අධ්‍යක්ෂවරියගෙන් කළ විමසීමකදී ඇය සදහන් කළේ මෙහි යම් සත්‍යතාවයක් ඇති බවත් රෝගීන් සඳහා පිරිසිදු පානීය ජලය ලබාදීමේ ක්‍රමවේදයක්  සකසා ඇති බවය
