මන්නාරම මඩු 3 කණුව ප්‍රදේශයේ කැලෑවක තිබී පුද්ගල මළ සිරුරක් හමුවී තිබෙනවා.
ලැබුනු තොරතුරකට අනුව එය සොයාගෙන ඇති අතර මියගොස් ඇත්තේ මන්නාරම ආන්දන්කුලම ප්‍රදේශයේ පදිංචි 56 හැවිරිදි අයෙක් බවටයි හෙළිවී ඇත්තේ.
ඔහු පසුගිය ඔක්තෝම්බර් මස 25 වනදා සිට අතුරුදන්ව ඇති බවට පවුලේ ඥාතීන් පොලිසියට පැමිණිලි කර තිබු බව සඳහන්.
ආන්දන්කුලම ප්‍රදේශයේ කරණවෑමියෙකු ලෙසට මෙම පුද්ගලයා සේවය කර තිබෙනවා.
මරණයට හේතුවක් මෙතෙක් අනාවරණ වී නොමැති අතර පශ්චාත් මරණ පරීක්ෂණය සඳහා සිරුර මන්නාරම රෝහලට රැගෙන ගොස් තිබෙනවා.
මඩු පොලිසිය සිද්ධිය පිළිබඳ පරීක්ෂණ පවත්වනවා.
ඡායාරූප - වව්නියාව මාධව කුලසුර
