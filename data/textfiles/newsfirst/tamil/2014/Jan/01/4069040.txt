ாட்டிலுள்ள பிரபல வர்த்த குறியீடுகள் கொண்ட உற்பத்திப் பொருட்களின் காலாவதித் திகதியில் மாற்றம் செய்து, அவற்றை விற்பனை செய்தமை நுகர்வோர் அதிகார சபையினால் கண்டுபிடிக்கப்பட்டுள்ளது.
கொழும்பு, கிரான்ட்பாஸ் பகுதியிலுள்ள வீடொன்றில் நேற்று மேற்கொள்ளப்பட்ட சுற்றிவளைப்பில் இதனுடன் தொடர்புடைய ஒருவர் கைதுசெய்யப்பட்டதாக சபையின் பிராந்தியத்துக்குப் பொறுப்பான அசேல பண்டார தெரிவித்தார்.
கொழும்பு, வடக்கு பொலிஸ் விசேட பிரிவுக்கு கிடைத்த தகவலுக்கமைய, நுகர்வோர் அதிகார சபையின் உத்தியோகத்தர்களால் இந்த சுற்றிவளைப்பு மேற்கொள்ளப்பட்டுள்ளது.
அந்த வீட்டிலிருந்த இந்த நடவடிக்கைகக்குப் பயன்படுத்தும் பெரும் எண்ணிக்கையிலான ஸ்டிக்கர்களும், வாசனைத் திரவியம் உள்ளிட்ட பொருட்களும் மீட்கப்பட்டதாக அவர் சுட்டிக்காட்டினார்.
சந்தேகநபர் கிரான்ட்பாஸ் பொலிஸ் நிலையத்தில் ஒப்படைக்கப்பட்டுள்ளதுடன், நாளை நீதிமன்றத்தில் ஆஜர்படுத்தப்படவுள்ளார்.
