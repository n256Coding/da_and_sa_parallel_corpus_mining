திர்வரும் 10 ஆம் திகதி இடம்பெறவுள்ள உள்ளூராட்சி மன்றத் தேர்தலில் வாக்களிப்பதற்கு தனியார் துறையில் பணியாற்றும் வாக்காளர்களுக்கு தேவையான விடுமுறையை வழங்க நடவடிக்கை எடுக்குமாறு தேர்தல்கள் ஆணைக்குழு வலியுறுத்தியுள்ளது.
தேர்தல் கட்டளைச் சட்டம் மற்றும் நிறுவன ஒழுங்கு விதிகளுக்கமைய சம்பளத்துடன் கூடிய விசேட விடுமுறை வழங்கப்பட வேண்டுமென தேர்தல்கள் ஆணைக்குழு அறிக்கையொன்றினூடாகக் கோரியுள்ளது.
தூரத்தை அடிப்படையாகக் கொண்டு அனைத்து பணியாளர்களுக்கும் விடுமுறை வழங்கப்படவேண்டும் என ஆணைக்குழு தெரிவித்துள்ளது.
அதற்கமைய, பணிபுரியும் இடத்தில் இருந்து 40 கிலோமீட்டருக்கு குறைவான எல்லைக்குள் வசிக்கும் பணியாளர்களுக்கு அரை நாள் விடுமுறையும், 40 முதல் 100 கிலோமீட்டர் எல்லைக்குள் வசிக்கும் பணியாளர்களுக்கு ஒரு நாள் விடுமுறையும் வழங்கப்பட வேண்டுமென தெரிவிக்கப்பட்டுள்ளது.
100 முதல் 150 கிலோமீட்டர் எல்லைக்குள் வசிக்கும் பணியாளர்களுக்கு ஒன்றரை நாள் விடுமுறையும், 150 கிலோமீட்டருக்கு அதிக எல்லையில் வசிக்கும் பணியாளர்களுக்கு 2 நாட்கள் விடுமுறையும் வழங்கப்பட வேண்டுமென தேர்தல்கள் ஆணைக்குழு குறிப்பிட்டுள்ளது.
