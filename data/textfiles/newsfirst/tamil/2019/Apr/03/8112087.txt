olombo (News 1st) போதையிலிருந்து விடுபட்ட நாட்டிற்கான சித்திரை மாத உறுதிமொழி நிகழ்வு இன்று (3ஆம் திகதி) காலை​ 8.15 மணியளவில் ஜனாதிபதி மைத்திரபால சிறிசேனவின் தலைமையில் கொழும்பு சுதந்திர சதுக்கத்தில் இடம்பெற்றது.
போதையிலிருந்து நாட்டினை விடுவித்து செழிப்பான இலங்கையைக் கட்டியெழுப்பும் தேசிய வேலைத்திட்டத்தினை மேலும் வலுப்படுத்தும் நோக்கில் இந்த செயற்றிட்டம் முன்னெடுக்கப்படுவதாக, ஜனாதிபதி ஊடகப்பிரிவு தெரிவித்துள்ளது.
போதைக்கு அடிமையாவதைத் தடுப்பதற்கும் போதைக்கு அடிமையானவர்களை அதிலிருந்து விடுவிப்பதற்காகவும் தற்போது முன்னெடுக்கப்படும்வரும் செயற்றிடங்களை மேலும் விஸ்தரிக்கும் நோக்கில் இன்றைய தினம் புதிய வேலைத்திட்டம் ஆரம்பிக்கப்படவுள்ளது.
சர்வமத தலைவர்கள் ஆசியுடன் நடைபெறவுள்ள இந்நிகழ்வில் பாராளுமன்றத்தின் ஆளும் மற்றும் எதிர்க்கட்சி உறுப்பினர்கள் மாகாண ஆளுநர்கள், முதலமைச்சர்கள் உள்ளிட்ட பிரதிநிதிகள் கலந்துகொள்ளவுள்ளனர்.
இன்று முற்பகல் 8.30 மணியிலிருந்து 8.34 மணிவரை அரச உத்தியோத்தர்கள் மற்றும் பொதுமக்கள் உறுதிமொழி எடுக்கவுள்ளதுடன், முற்பகல் 8.30 மணியிலிருந்து 8.32 மணி வரை சிங்கள மொழியிலும் 8.32 மணியிலிருந்து 8.34 மணிவரை தமிழ் மொழியிலும் உறுதிமொழி எடுப்பதற்குத் திட்டமிடப்பட்டுள்ளது.
