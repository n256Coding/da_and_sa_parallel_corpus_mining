ந்தோனேசிய கடல் எல்லையில் அத்துமீறி மீன்பிடித்த வெளிநாட்டு மீனவர்களின் 81 படகுகளை அந்நாட்டுக் கடற்படை தீயிட்டுக் கொளுத்தியும் மூழ்கடித்தும் அழித்துள்ளது.
இந்தோனேசியாவின் கடல் எல்லைக்குள் நுழையும் வெளிநாட்டு மீனவர்கள் மீது அந்நாடு கடும் நடவடிக்கைகளை மேற்கொண்டு வருகிறது.
இந்நிலையில், இந்தோனேசிய கடற்பகுதியில் மீன்பிடியில் ஈடுபட்ட மலேசியா, வியட்நாம், பிலிப்பைன்ஸ், தாய்லாந்து ஆகிய நாடுகளின் மீனவர்களை கடற்படையினர் சுற்றி வளைத்து கைது செய்தனர்.
அவர்களின் 81 படகுகளை இழுத்துச் சென்று அவற்றைத் தகர்த்துள்ளனர்.
சில படகுகளை கடலில் மூழ்கடிக்கச் செய்ததாகக் கூறப்பட்டுள்ளது.
கடந்த 2014 ஆம் ஆண்டிலிருந்து தம் நாட்டு எல்லைக்குள் அத்துமீறி நுழையும் மீனவர்கள் தொடர்பில் கடும்போக்கினைப் பின்பற்றி வருகிறது இந்தோனேசியா.
இதன்படி, இதுவரை 317 மீன்பிடிப் படகுகள் அழிக்கப்பட்டுள்ளமை குறிப்பிடத்தக்கது.
