லங்கையின் வளங்களை அரசாங்கம் வெளிநாடுகளுக்கு விற்பனை செய்ய முயற்சிப்பதாகத் தெரிவித்து, மக்களைத் தெளிவூட்டும் திட்டமொன்றை மக்கள் விடுதலை முன்னணி ஆரம்பித்துள்ளது.
இதற்கமைய, மக்களைத் தெளிவூட்டும் வகையில் கையேடுகளை விநியோகிக்கும் நடவடிக்கை கொழும்பு கோட்டை ரயில் நிலையத்திற்கு அருகில் இன்று ஆரம்பிக்கப்பட்டது.
இந்த நிகழ்வில் மக்கள் விடுதலை முன்னணியின் தலைவர் அனுரகுமார திசாநாயக்க கலந்துகொண்டிருந்தார்.
அங்கு உரையாற்றிய அவர், கடந்த இரண்டு வருடங்களாக நாட்டின் பொருளாதாரத்தை சீரழிக்கும் கொள்கையை அரசாங்கம் உருவாக்கி வருவதாகக் குற்றம் சுமத்தினார்.
புத்தாண்டு ஆரம்பத்திலேயே இயற்கை வளங்கள், அரச நிறுவனங்கள் மற்றும் பொதுமக்களின் சொத்துக்களை வெளிநாடுகளுக்கு விற்பனை செய்யும் முயற்சியில் அரசாங்கம் இறங்கியுள்ளதாக அனுரகுமார திசாநாயக்க குறிப்பிட்டார்.
மக்களின் சொத்துக்களை வெளிநாடுகளுக்கு விற்பனை செய்யும் முயற்சிக்கு எதிராக மக்களை அணிதிரட்டும் நடவடிக்கையினை மக்கள் விடுதலை முன்னணி நாடளாவிய ரீதியில் முன்னெடுக்கவுள்ளதாகவும் அவர் தெரிவித்தார்.
