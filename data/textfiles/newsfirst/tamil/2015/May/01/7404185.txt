ுன்னாள் ஜனாதிபதி ரணசிங்க பிரேமதாசவின் 22 ஆவது நினைவு தினம் இன்று அனுஷ்டிக்கப்படுகின்றது.
இதன் பிரதான நிகழ்வு கொழும்பு புதுக்கடையில் நிர்மாணிக்கப்பட்டுள்ள பிரேமதாசவின் உருவச்சிலைக்கு அருகில் இன்று நடைபெற்றது.
தொழிலாளர் கட்சியின் ஊடாக அரசியலுக்குள் பிரவேசித்த ரணசிங்க பிரேமதாச, முதன் முறையாக கொழும்பு மாநகர சபைக்கு தெரிவு செய்யப்பட்டதுடன், சில தினங்களுக்குப் பின்னர் பிரதி மேயராக நியமிக்கப்பட்டார்.
1965 ஆம் ஆண்டு அவர் பாராளுமன்றத்திற்குத் தெரிவானார்.
அன்றிலிருந்து உள்ளூராட்சி மன்ற அமைச்சராக, பிரதமராக மற்றும் நாட்டின் இரண்டாவது நிறைவேற்று அதிகாரம் கொண்ட ஜனாதிபதியாகவும் செயற்பட்டார்.
நாட்டில் வீட்டுப் புரட்சியை ஏற்படுத்தி கம் உதாவ, ஜன சவிய, பாடசாலை மாணவர்களுக்கு சீருடைகளை வழங்குதல், ஆடைத்தொழிற்சாலைத் திட்டம் போன்ற மக்கள் சேவைகளை ரணசிங்க பிரேமதாச முன்னெடுத்தார்.
அவரது 22ஆவது நினைவு தினம் ஜனாதிபதி மைத்திரிபால சிறிசேன தலைமையில் இன்று முற்பகல் நடைபெற்றது.
