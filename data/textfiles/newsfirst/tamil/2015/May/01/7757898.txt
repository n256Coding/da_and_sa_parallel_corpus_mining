ே தினத்தை முன்னிட்டு, கொழும்பில் இன்று (01) பிற்பகல் நடைபெறவுள்ள ஊர்வலங்கள் மற்றும் பேரணிகளில் கலந்துகொள்வதற்காக நாட்டின் பல்வேறு பகுதிகளிலும் இருந்து தொழிலாளர்கள் வருகைதந்த வண்ணமுள்ளனர்.
பஸ்கள் உள்ளிட்ட போக்குவரத்து வசதிகளைப் பயன்படுத்தி, தொழிலாளர்கள் கொழும்பிற்கு வருகை தருவதாக எமது செய்தியாளர்கள் குறிப்பிட்டனர்.
பிரதான அரசியற்கட்சிகள் உட்பட தொழிற்சங்கங்கள் ஏற்பாடு செய்திருந்த 17 ஊர்வலங்களும், பேரணிகளும் இன்று (01) பிற்பகல் கொழும்பில் இடம்பெறவுள்ளன.
ஐக்கிய தேசியக் கட்சியின் மே தின ஊர்வலம் பொரளை கெம்பல் மைதானத்தில் நடைபெறவுள்ளது.
ஸ்ரீலங்கா சுதந்திரக் கட்சியின் மே தின பேரணி, கொழும்பு ஹைட் பார்க் மைதானத்தில் இடம்பெறவுள்ளதுடன், மக்கள் விடுதலை முன்னணியின் ஊர்வலம் கொழும்பு பி.ஆர்.சி மைதானத்தில் நடைபெறவுள்ளது.
மக்கள் ஐக்கிய முன்னணியின் மே தின வைபவம் பொல்ஹேய்ன்கொட லலித் அத்துலத் முதலி மைதானத்திலும், ஜனநாயக கட்சியின் மே தின நிகழ்வு நாரஹென்பிட்டி சாலிகா மைதானத்தில் நடைபெறவுள்ளது.
