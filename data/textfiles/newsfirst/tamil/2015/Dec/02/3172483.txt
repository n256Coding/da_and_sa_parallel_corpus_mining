016 ஆம் ஆண்டுக்கான வரவு செலவுத்திட்டத்தின் இரண்டாம் வாசிப்பு மீதான முதலாவது வாக்கெடுப்பு இன்று பிற்பகல் நடைபெறவுள்ளது.
இந்த வாக்கெடுப்பிற்காக அரசாங்கம் தயாராகவுள்ளதாக அமைச்சர் கயந்த கருணாதிலக்க தெரிவித்துள்ளார்.
2016 ஆம் ஆண்டிற்கான வரவு செலவுத்திட்டம் கடந்த மாதம் 20 ஆம் திகதி நிதியமைச்சர் ரவி கருணாநாயக்கவினால் பாராளுமன்றத்தில் சமர்ப்பிக்கப்பட்டது.
நாட்டின் எதிர்காலம் குறித்து கருத்திற் கொண்டு வரவு செலவுத்திட்டத்திற்கு அனைத்து தரப்பினரும் ஆதரவு வழங்க வேண்டும் என அமைச்சர் கயந்த கருணாதிலக குறிப்பிட்டுள்ளார்.
தேசிய அரசாங்கத்தின் முதலாவது வரவு செலவுத்திட்டம் இரண்டு பிரதான கட்சிகள் இணைந்து தயாரிக்கப்பட்டுள்ளதாக தெரிவித்துள்ள அமைச்சர் கயந்த கருணாதிலக, இன்று பிற்பகல் நடைபெறவுள்ள வாக்கெடுப்பிற்கான அனைத்து ஏற்பாடுகளும் இடம்பெற்று வருவதாகவும் கூறியுள்ளார்.
இன்றைய வாக்கெடுப்புடன் வரவு செலவுத்திட்டத்தை அமுல்படுத்த எதிர்பார்ப்பதாகவும் அவர் மேலும் குறிப்பிட்டார்.
இதேவேளை இன்று மாலை 5 மணியளவில் இந்த வாக்கெடுப்பு நடைபெறவுள்ளதாக எமது செய்தியாளர் தெரிவித்தார்.
இந்த வரவு செலவுத்திட்டம் தொடர்பில் எதிர்கட்சிகள் சிலர் தமது அதிருப்தியை வௌியிட்டு வருவதுடன் வரவு செலவுத்திட்டம் தொடர்பிலான தமது தீர்மானங்களை நிறைவேற்றுமாறு அரசாங்கத்திற்கு தொடர்ந்தும் அழுத்தம் விடுத்து வருகின்றனர்.
நாளை முதல் ஒவ்வொரு அமைச்சுகள் மீதான குழுநிலை விவாதம் இடம்பெறவுள்ளமை குறிப்பிடத்தக்கது.
