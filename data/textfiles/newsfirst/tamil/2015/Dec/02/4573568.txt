ிள்ளையான் எனப்படும் சிவநேசத்துரை சந்திரகாந்தனை எதிர்வரும் 16 ஆம் திகதி வரை விளக்கமறியலில் வைக்குமாறு நீதிமன்றம் உத்தரவிட்டுள்ளது.
கொழும்பு குற்றத்தடுப்புப் பிரிவில் தடுத்து வைக்கப்பட்டு விசாரணைக்கு உட்படுத்தப்பட்டு வந்த பிள்ளையான், இன்று மட்டக்களப்பு நீதவான் நீதிமன்றத்தில் ஆஜர்படுத்தப்பட்டார்.
கிழக்கு மாகான முன்னாள் முதலமைச்சரும் கிழக்கு மாகாண சபை உறுப்பினருமான சிவநேசத்துரை சந்திரகாந்தன் மீதான விசாரணைகள் நிறைவுபெறவில்லை என நீதிமன்றத்தில் சுட்டிக்காட்டப்பட்டதையடுத்து, எதிர்வரும் 16 ஆம் திகதி வரை அவரை விளக்கமறியலில் வைக்குமாறு நீதவான் எம்.என்.அப்துல்லா உத்தரவிட்டுள்ளார்.
முன்னாள் பாராளுமன்ற உறுப்பினர் ஜோசப் பரராஜசிங்கம் கொலை தொடர்பில் குற்றப் புலனாய்வுப் பிரிவினரால் சிவநேசத்துரை சந்திரகாந்தன் கைது செய்யப்பட்டிருந்தமை குறிப்பிடத்தக்கது.
