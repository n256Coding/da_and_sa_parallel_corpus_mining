ோதைப்பொருள் கடத்தல்காரர்களுக்கு மரண தண்டனை வழங்குவது தகுதியானதா என்பது தொடர்பில் ஆராயவுள்ளதாக ஜனாதிபதி மைத்திரிபால சிறிசேன தெரிவித்துள்ளார்.
சர்வதேச புகையிலை எதிர்ப்பு தின தேசிய நிகழ்வில் இன்று (01) கலந்து கொண்டு உரையாற்றும் போதே ஜனாதிபதி இதனை தெரிவித்தார்.
சர்வதேச புகையிலை எதிர்ப்பு தின தேசிய நிகழ்வு ஜனாதிபதி தலைமையில் பண்டாரநாயக்க சர்வதேச மாநாட்டு மண்டபவத்தில் இன்று இடம்பெற்றது.
”சட்டவிரோத புகையிலை உற்பத்தியை நிறுத்துவோம்” என்ற தொனிப்பொருளில் இந்த நிகழ்வு இடம்பெற்றது .
புகையிலை மற்றும் புகைத்தல் தொடர்பாக மேலும் சட்டத்தை வலுப்படுத்த வேண்டும் என சுகாதார அமைச்சர் ராஜித சேனாரத்ன இதன் போது தெரிவித்தார்.
இதேவேளை, புகையிலை எதிர்ப்பு தினத்தை முன்னிட்டு வெளியிடப்பட்ட கொடியும் இன்று (01) அலரிமாளிகையில் பிரதமருக்கு அணிவிக்கப்பட்டது.
