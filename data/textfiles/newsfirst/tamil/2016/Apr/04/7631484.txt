ிரேக்கத்திலிருந்து வெளியேற்றப்பட்ட குடியேற்றவாசிகளை ஏற்றிச்சென்ற கப்பல் ஒன்று துருக்கியைச் சென்றடைந்துள்ளது.
ஐரோப்பாவில் ஏற்பட்டுள்ள குடியேற்றவாசிகள் நெருக்கடியை சமாளிக்கும் நோக்கிலான ஐரோப்பிய ஒன்றியத்தின் புதிய ஒப்பந்தத்தின் கீழ் மேற்கொள்ளப்படும் முதல் நடவடிக்கை இது.
துருக்கிய துறைமுக நகரான டிகிலிக்கு இந்த கப்பல் சென்றடைந்துள்ளது.
இதே போன்று குடியேற்றவாசிகளை ஏற்றிச்செல்லும் அடுத்த கப்பல் துருக்கியை நோக்கி சென்று கொண்டிருக்கிறது.
பெரும்பாலும் பாகிஸ்தானியர்கள் அடங்கலாக 130 இற்கும் அதிகமான குடியேற்றவாசிகளை, இந்த கப்பலில் உள்ளனர்.
கிரேக்கத்திலிருந்து வெளியேற்றப்பட்ட அகதிகளில் சிரியா நாட்டினர் இருந்தால், அவர்கள் தெற்கு துருக்கியில் உள்ள அகதிகள் முகாமுக்கு அனுப்பப்படுவார்கள் என்று துருக்கிய அதிகாரிகள் தெரிவித்துள்ளனர்.
சிரியர்கள் அல்லாதவர்கள், தங்களின் சொந்த நாடுகளுக்கு திருப்பி அனுப்பப்படுவதற்கான மையங்களுக்கு கொண்டுசெல்லப்படுவார்கள்.
