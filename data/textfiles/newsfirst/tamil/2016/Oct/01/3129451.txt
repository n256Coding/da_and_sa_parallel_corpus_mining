மிழ் மக்களின் உரிமைகளுக்காக வடமாகாண சபையில் தொடர்ந்து குரல் எழுப்பிவந்த பிரதி அவைத் தலைவர் அன்ரனி ஜெகநாதன் இன்று மாரடைப்பு காரணமாக உயிரிழந்தார்.
வட மாகாண சபையின் பிரதி அவைத் தலைவர் அன்ரனி ஜெகநாதன் தண்ணீரூற்றிலிருந்து முள்ளியவளை நோக்கி மோட்டார் சைக்கிளில் பயணித்தபோது, மயக்கமுற்று கீழே வீழ்ந்துள்ளார்.
இந்த சம்பவம் முள்ளியவளை பழைய வைத்தியசாலைக்கு முன்பாக இன்று காலை 9.30 அளவில் இடம்பெற்றுள்ளது.
இதன்போது சிறு காயங்களுக்குள்ளான அவர் பிரதேச மக்களால் வைத்தியசாலையில் அனுமதிக்கப்பட்ட நிலையில் உயிரிழந்துள்ளார்.
வட மாகாண சபையின் பிரதி அவைத்தலைவர் அன்ரனி ஜெகநாதனின் மாரடைப்பு காரணமாக உயிரிழந்துள்ளமை, பிரேதப்பரிசோதனைகளில் உறுதிப்படுத்தப்பட்டுள்ளதாக முல்லைத்தீவு வைத்தியசாலையின் பணிப்பாளர் டொக்டர் தயானந்த ரூபன் தெரிவித்தார்.
