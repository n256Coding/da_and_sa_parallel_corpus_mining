ளிமையை உலகுக்கு உணர்த்த மாட்டுத் தொழுவத்தில் பிறந்தார் இயேசு கிறிஸ்து.
ஆனால், அண்மைக்காலமாக கிறிஸ்துமஸ் பண்டிகையின்போது அந்த குடில் அமைக்கவே பல இலட்சங்கள் செலவு செய்யப்பட்டு வருகின்றமையைக் காண முடிகின்றது.
ஆனால், இதிலிருந்து வேறுபட்டு, குடில் அமைக்கும் பணத்தில் ஏழை மாற்றுத்திறனாளிக்கு சொந்தமாக வீடு கட்டிக்கொடுத்துள்ளனர் தமிழகத்தின் கன்னியாகுமரி மாவட்டத்தைச் சேர்ந்த ”வட்டம்” கிராம மக்கள்.
கடந்த 4 மாதங்களுக்கு முன்னர் மேற்கொள்ளப்பட்ட இம்முயற்சிக்கு அப்பகுதி மக்கள் ரூ.
100 முதல் ரூ.
20 ஆயிரம் வரை நன்கொடை வழங்கினர்.
மொத்தம் 4 இலட்சம் (இந்திய ரூபா) வசூலாகியுள்ளது.
அந்தப் பணத்தைக் கொண்டு கேரளபுரம் கிராமத்தைச் சேர்ந்த ஏழை மாற்றுத்திறனாளியான சுரேஷ் (33) என்பவருக்கு, 240 சதுர அடியில் கான்கிரீட் வீடு கட்டிக்கொடுத்துள்ளனர்.
இரண்டு குழந்தைகளுக்குத் தந்தையான சுரேஷ், தனது வருமானம் வீட்டுச் செலவுக்கே போதுமானதாய் இல்லை எனவும் இந்த வீடு தனக்குக் கிடைத்த வரம் எனவும் நெகிழ்ச்சியுடன் தெரிவித்துள்ளார்.
