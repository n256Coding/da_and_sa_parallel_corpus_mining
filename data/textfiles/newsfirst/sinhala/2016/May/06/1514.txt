දැඩි පරිසර විනාශයක් සිදු කරමින් දිවයිනේ විවිධ ප්‍රදේශවල සිදුවන පතල් කැණීම් වැටලීමට පොලිස්පතිවරයා යටතේ විශේෂ පොලිස් කණ්ඩායමක් යෙදවීමට ජනාධිපතිවරයාට උපදෙස් දී තිබේ.
ජනාධිපති මෛත්‍රීපාල සිරිසේන මහතා එම උපදෙස් දී ඇත්තේ, අද පෙරවරුවේ පැවති භූ විද්‍යා හා පතල් කාර්යාංශයේ ප්‍රගති සමාලෝචන රැස්වීමට සහභාගී වෙමින් ය.
දිවයින පුරා සිදුවන අනවසර පතල් කැණීම් සම්බන්ධයෙන් තරාතිරම නොබලා නීතිය ක්‍රියාත්මක කිරීමට ද ජනාධිපතිවරයා උපදෙස් දී ඇති අතර එම කටයුතු ක්‍රමවත්ව කිරීම සම්බන්ධයෙන් ද එහිදී අවධානය යොමු වී තිබේ.
මේ අතර සාගරය හා සම්බන්ධ සියලු සම්පත්වල අයිතිය සම්බන්ධයෙන් ක්‍රියාත්මක වීම බලය හිමි ආයතනයක් ස්ථාපිත කිරීමට ද එහිදී අවධානය යොමු වූ බව ජනාධිපති මාධ්‍ය අංශය පැවසීය.
සංවර්ධන ව්‍යාපෘති ප්‍රමාදයකින් තොරව කරගෙන යාම සඳහා භූ විද්‍යා සමීක්ෂණ හා පතල් කාර්යංශයේ සහාය ප්‍රමාදයකින් තොරව ලබාදීමේ අවශ්‍යතාව ද ජනාධිපතිවරයා එහිදී පෙන්වා දුන්නේය.
