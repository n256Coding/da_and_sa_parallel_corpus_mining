බරපතල වංචා දූෂණ රාජ්‍ය සම්පත් වරප්‍රසාද බලය සහ අධිකාරිය අනිසි ලෙස භාවිතා කිරීම සම්බන්ධයෙන් විමර්ශනය කිරීමේ ජනාධිපති කොමිෂන් සභාවේ බලතල තවත් පුළුල් කර තිබේ.
ඒ පිළිබඳව ජනාධිපතිවරයා ගැසට් නිවේදනයක් නිකුත් කර අවසන්.
ජනාධිපති කොමසිමේ ලේකම් ලැසිල් ද සිල්වා මහතා සඳහන් කළේ, බැංකු ගිණුම් පරීක්ෂා කිරීමට අදාළව කොමිසමට පැවරී තිබූ බලතල එමගින් පුළුල් කර ඇති බව ය.
ඒ අනුව, යම්කිසි සිද්ධියක් සම්බන්ධයෙන් ප්‍රශ්න කිරිමට ලක්වන පුද්ගලයාගේ මෙන්ම සිය බිරිඳ හා දරුවන්ගේ බැංකු ගිණුම් කැඳවීමට ද මේ යටතේ බලය හිමිවන බව ලැසිල් ද සිල්වා මහතා සඳහන් කළේ ය.
අදාළ කොමිෂන් සභාවට ලැබී ඇති පෙත්සම්වල ස්වභාවය අනුව පැවරී ඇති කාර්ය භාරය ඵලදායිව ඉටු කිරීම සඳහා අතිරේක බලතල අවශ්‍ය බවට එම කොමිෂන් සභාව ඉල්ලීම් කර තිබිණ.
