පාතාල නායකයෙකු බව පැවසෙන දෙමටගොඩ චමින්ද නමැත්තා රැගෙන යමින් සිටි බන්ධනාගාර බස් රථයට දෙමටගොඩ ප්‍රදේශයේදී වෙඩි ප්‍රහාරයක් එල්ල වී තිබේ.
බන්ධනාගාර කොමසාරිස් ජනරාල් නිශාන් ධනසිංහ මහතා මේ බව තහවුරු කළේ ය.
මේ පිළිබඳව බන්ධනාගාර මාධ්‍ය ප්‍රකාශක තුෂාර උපුල්දෙණිය මහතාගෙන් අප කළ විමසීමකදී ඔහු පැවසුවේ, දෙමටගොඩ චමින්ද නමැත්තාට වෙඩි වැදී ඇති බව ය.
ඔහු රෝහල් ගත කර ඇති බව උපුල්දෙණිය මහතා සඳහන් කළේ ය.
භාරත ලක්ෂ්මන් ඝාතන නඩුවට අදාළව අධිකරණයට රැගෙන ගොස් නැවත බන්ධනාගාර බස් රථයෙන් පැමිණෙමින් සිටියදී වෙඩි ප්‍රහාරය එල්ල වී ඇති බව බන්ධනාගාර මාධ්‍ය ප්‍රකාශකවරයා වැඩිදුරටත් පැවසී ය.
