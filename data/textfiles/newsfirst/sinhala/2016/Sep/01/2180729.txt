සිරස ගම්මැද්ද වැනි වැඩසටහන් කළ යුත්තේ, මෙරට දේශපාලනඥයින් විසින් බව සියම් මහා නිකායේ මල්වතු පාර්ශවයේ මහා නායක අති පූජ්‍ය තිබ්බටුවාවේ ශ්‍රී සුමංගල මහ නා හිමියන් පවසයි.
මහ නා හිමියන් එලෙස පැවසුවේ, පළාත් සභා සහ පළාත් පාලන අමාත්‍ය ෆයිසර් මුස්තාෆා මහතා අද හමුවූ අවස්ථාවේදී ය.
අමාත්‍ය ෆයිසර් මුස්තාෆා මහතා අද පෙරවරුවේ මල්වතු මහා විහාරයට ගොස් සියම් මහා නිකායේ මල්වතු පාර්ශවයේ මහා නායක අතිපූජ්‍ය තිබ්බටුවාවේ ශ්‍රී සුමංගල හිමියන් බැහැදුටුවේ ය.
පුරවැසි පෙරමුණේ මහ ලේකම් ජේ.ශ්‍රී රංගා මහතා ඇතුළු පිරිසක් ද එම අවස්ථාවට එක්ව සිටියහ.
