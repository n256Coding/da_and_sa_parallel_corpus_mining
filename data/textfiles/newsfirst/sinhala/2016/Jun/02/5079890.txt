සිය බෑනාගේ පිහි පහරට ලක්ව බරපතළ තත්ත්වයෙන් අනුරාධපුර ශික්ෂණ රෝහලේ ප්‍රතිකාර ලබමින් සිටි හොරොව්පතාන පොලිස් ස්ථානාධිපතිවරයාගේ බිරිඳ ජීවිතක්ෂයට පත්ව තිබේ.
පසුගිය 26 වනදා රාත්‍රියේ ගලෙන්බිඳුණුවැව, අක්කර විස්ස ප්‍රදේශයේ සිය නිවසේදී ඇයට එම පිහි ප්‍රහාරය එල්ල වූවා ය.
අදාළ සැකකරු පසුගිය 26 වනදා වන දා තියුණු ආයුධයකින් ඇන සිය 20 හැවිරිදි බිරිඳ ඝාතනය කළ අතර එම අවස්ථාවේ සිද්ධියට මැදි වූ මවට පිහිපහර එල්ල වී තිබේ.
පොලීසිය පැවසුවේ, පෞද්ගලික ආරවුලක් දුර දිග යාමෙන් මෙම ප්‍රහාරය එල්ලවී ඇති බව ය.
ප්‍රහාරයෙන් පසු අනුරාධපුර ශික්ෂණ රෝහලේ ප්‍රතිකාර ලබමින් සිටි එම ඇය ඊයේ රාත්‍රී ජීවිතක්ෂයට පත් වූවා ය.
ඝාතනයන්ට සම්බන්ධ 24 හැවිරිදි සැකකරු මේ වන විට බන්ධනාගාරගත කර සිටී.
