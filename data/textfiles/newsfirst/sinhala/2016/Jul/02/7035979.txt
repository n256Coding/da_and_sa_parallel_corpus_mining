බංග්ලාදේශයේ ඩකා අගනුවර පිහිටි ආපනශාලාවකට සටන්කාමීන් කණ්ඩායමක් පහර දී එහි සිටි පිරිසක් ප්‍රාණ ඇපයට ගෙන තිබේ.
විදෙස් වාර්තා අනාවරණය කළේ, ප්‍රාණ ඇපකරුවන් අතර විදේශිකයින් ද වන බව ය.
ඒ අතර ශ්‍රී ලාංකිකයින් ද සිටින බවට සැක ‍කෙරෙන බව හින්දු පුවත්පත අනාවරණය කළේ ය.
මේ සම්බන්ධයෙන් නිව්ස්ෆස්ට් කළ විමසීමකදී විදේශ කටයුතු අමාත්‍යංශයේ මාධ්‍ය ප්‍රකාශක මහේෂිනී කොළොන්නේ මහත්මිය පැවසුවේ, එම පිරිස අතර ලාංකිකයින් දෙදෙනෙකු සිටින බවට සැක කෙරෙන බව ය.
ඒ පිළිබඳව නිශ්චිතව තහවුරු කර ගැනීම සඳහා ඩකා නුවර ශ්‍රී ලංකා තානාපති කාර්යාලය එරට ආරක්ෂක අංශ සමග කටයුතු කර ගෙන යන බව ඇය සඳහන් කළා ය.
මේ අතර බීබීසී ලෝක සේවය සඳහන් කළේ, 8ත් 9ත් අතර සටන්කාමීන් කණ්ඩායමක් මෙම ආපනශාලාවට පහර දී ඇති බව ය.
සටන්කාමීන් සමග ඇති වූ වෙඩි හුවමාරුවේදී බංග්ලාදේශ ආරක්ෂක අංශ සාමාජිකයින් දෙදෙනෙකු මිය ගොස් ඇති අතර තව ත් පුද්ගලයින් 30 දෙනෙකු පමණ තුවාල ලබා තිබේ.
බීබීසී ලෝක සේවය පැවසුවේ අයි.එස්.
සටන්කාමීන් ප්‍රහාරයේ වගකීම භාර ගෙන ඇති බව ය.
