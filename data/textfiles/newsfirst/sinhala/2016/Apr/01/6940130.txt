දකුණු මුහුදේ නාවික හමුදාව කළ ඒකාබද්ධ මෙහෙයුමකින් හෙරොයින් කිලෝග්‍රෑම් 101ක් සොයා ගැනීමට හැකි වී තිබේ.
නාවික හමුදා මාධ්‍ය ඒකකය පැවසුවේ, සැක කටයුතු නෞකාවක් පරික්ෂා කිරීමේදී මෙම හෙරොයින් තොගය හමු වූ බව ය.
පොලිස් මත්ද්‍රව්‍ය කාර්යාංශයේ ද සහය ඇතිව පෙරේදා මෙම මෙහෙයුම කර තිබේ.
මෙම මත්ද්‍රව්‍ය තොගය සමග ඇෆ්ගනිස්ථාන හා පකිස්ථාන ජාතිකයින් ඇතුළු කිහිප දෙනෙකු අත්අඩංගුවට ගත් බව ද නාවික හමුදා මාධ්‍ය ඒකකය ප්‍රකාශ කළේ ය.
වැඩිදුර පරීක්ෂණ සඳහා සැකකරුවන් හා හෙරොයින් පොලිස් මත්ද්‍රව්‍ය නාශක කාර්යාංශයට භාර කර තිබේ.
