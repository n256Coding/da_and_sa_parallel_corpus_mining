සාම්පූර් ගල් අඟුරු බලාගාරය ඉදිකිරීමට විරෝධය පළ කරමින් අද මුතූර් ප්‍රදේශයේ විරෝධතාවක් පැවැත්විණි.
මුතූරු – මඩකලපුව ප්‍රධාන මාර්ගය අවහිර කරමින් පැවති මෙම විරෝධතාව සංවිධාන කර තිබුණේ, හරිත කණ්ඩා‍යම නම් සංවිධානයකි.
ප්‍රදේශයේ ආගමික නායකයින්, ව්‍යාපා‍රිකයින්, ගොවීන් හා ධීවරයින් සමග ප්‍රදේශවාසීන් පිරිසක් ද ඊට එක්ව සිටියහ.
පැයකට අධික කාලයක් විරෝධතාව පැවති අතර ඔවුන් චෝදනා කළේ, සාම්පූර් ගල් අඟුරු බලාගාරය ඉදිකිරීම තුළින් තමන් දැඩි අපහසුතාවට පත් වන බව ය.
