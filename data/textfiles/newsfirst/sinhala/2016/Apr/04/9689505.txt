හෙට්ටිපොළ – කුලියාපිටිය මාර්ගයේ මලගනේ ප්‍රදේශයේදී සිදුවූ රිය අනතුරකින් 07 හැවිරිදි දරුවෙකු මියගොස් තිබේ.
පොලීසිය පැවසුවේ, හෙට්ටිපොළ සිට දෙසට ධාවනයවූ කාර් රථයක් මාර්ගය අසල නවතා තිබූ යතුරු පැදියක ගැටීමෙන් අනතුර සිදුව ඇති බව ය.
අනතුරින් තුවාල ලැබූ පැදිකාරිය සහ ඇගේ දරුවන් දෙදෙනා හෙට්ටිපොළ රෝහලට ඇතුළත් කිරීමෙන් පසු 07 හැවිරිදි දරුවෙකු මියගොස් තිබේ.
පොලීසිය පැවසුවේ, තුවාල ලැබූ පැදිකාරිය සහ සෙසු දරුවා වැඩිදුර ප්‍රතිකාර සඳහා කුරුණෑගල රෝහල වෙත මාරුකර යවා ඇති බව ය.
අනතුර සම්බන්ධයෙන් සැකපිට කාර් රථයේ රියදුරු අත්අඩංගුවට ගෙන තිබේ.
