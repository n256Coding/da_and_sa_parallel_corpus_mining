කුඩු ජාවාරම සම්බන්ධයෙන් වරදකරු වී මරණ දඬුවම නියම වී සිටින වෙලේ සුදා හෙවත් සමන්ත කුමාර නමැත්තා අද යළි ත් කොළඹ ප්‍රධාන මහේස්ත්‍රාත් අධිකරණයට ඉදිරිපත් කෙරිණ.
ඒ ඔහු ඇතුළු 7 දෙනෙකුට එරෙහිව මුදල් විශුද්ධිකරණ පනත යටතේ ගොනු කර ඇති නඩුවට අදාළව ය.
අදාළ නඩුව අද පෙරවරුවේ කොළඹ ප්‍රධාන මහේස්ත්‍රාත් ගිහාන් පිලපිටිය මහතා හමුවේ කැඳවනු ලැබී ය.
එහිදී මහේස්ත්‍රාත්වරයා නියෝග කළේ, අදාළ සිද්ධිය සම්බන්ධ පරීක්ෂණ වාර්තාවලට අදාළව ලබන ජුනි මස 10 වන දා අධිකරණය හමුවේ කරුණු දක්වන ලෙස ය.
මහෙස්ත්‍රාත් අධිකරණය නියෝග කළේ, එතෙක් සැකකරුවන් යළි රක්ෂිත බන්ධනාගාරගත කරන ලෙස ය.
