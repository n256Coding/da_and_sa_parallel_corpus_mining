මොරටුව ප්‍රධාන මාර්ගය අසළ අවමංගල්‍යය නිවසකට වෑන් රථයක් කඩා වැදීමෙන් පුද්ගලයින් දෙදෙනෙකු මිය ගොස් තිබේ.
ජනවාරි පළමු වන දින කොරළවැල්ලේදී සිදු වූ රිය අනතුරකින් කහ ඉර මතදී පුද්ගලයෙක් මිය ගියේ ය.
ඔහුගේ සිරුර තැන්පත් කර තිබුණේ, පදිකවේදිකාව ආසන්නයේ තිබූ නිවසක ය.
අද අලුයම 1.00ට පමණ අධික වේගයෙන් පැමිණි වෑන් රථයක් එම අවමංගල්‍යය නිවස අසළට කඩා වැදීමේදී එහි සිටි පුද්ගලයින් දෙදෙනෙක් මිය ගියහ.
තව ත් 03 දෙනෙකු පානදුර මූලික රෝහලට ඇතුළත් කර ඇති බව පොලිස් මාධ්‍ය කාර්යාලය සඳහන් කරයි.
පොලීසිය සඳහන් කළේ, අනතුරට සම්බන්ධ වෑන් රථයේ රියැදුරු අත්අඩංගුවට ගත් බව ය.
