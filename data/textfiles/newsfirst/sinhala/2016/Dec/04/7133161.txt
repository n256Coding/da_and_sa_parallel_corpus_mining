චෙන්නායි, පෞද්ගලික රෝහලක ප්‍රතිකාර ලබමින් සිටි තමිල්නාඩු මහඇමතිනි ජයලලිතා ජයරාම් මෙනවිය අද හදිසි හෘදයාබාදයකට ලක් වූ බව එම රෝහල නිවේදනය කර තිබේ.
මේ වනවිට ඇයට විශේෂ වෛද්‍ය කණ්ඩායමක් ප්‍රතිකාර කරමින් සිටින බව ද ඉන්දීය මාධ්‍ය වාර්තා කළේ ය.
මෙම ප්‍රවෘත්තිය සැලවීමත් සමග තමිල්නාඩු ප්‍රාන්ත සභාවේ අමාත්‍යවරුන් ඇතුළු ආධාරකරුවන් විශාල පිරිසක් රෝහල් පරිශ්‍රයට රැස් වුහ.
රෝහල් පරිශ්‍රය තුළ ආරක්ෂාව තරකර ඇති අතර තමිල්නාඩු ආණ්ඩුකාරවරයා හදිසියේ මුම්බායි නුවර සිට චෙන්නායි නුවරට කැඳවා ඇතැයි ද වාර්තා වේ.
