COLOMBO (News 1st) : ඩෝරියන් සුළි කුණාටුව 5 වන මට්ටමේ සුළි කුටුවක් දක්වා තවදුරටත් වර්ධනය වෙමින් බහමාස් දූපත් ආශ්‍රිත ප්‍රදේශයට කඩා වැදී තිබේ.
ඇමරිකානු ජාතික සුළි කුණාටු මධ්‍යස්ථානයේ වාර්තා උපුටා දක්වමින් විදෙස් මාධ්‍ය වාර්තා කළේ, මෑත කාලිණව අදාළ ප්‍රදේශයට බලපෑ ප්‍රබලතම සුළි කුණාටුව ලෙස එය පුරෝකතනය කර ඇති බවයි.
මේ වන විට පැයට කිලෝමිටර් 285 කට වේගයෙන් සුළි කුණාටුව හමා යන බව සඳහන් ය.
විදෙස් මාධ්‍ය වාර්තා කළේ, පවතින වර්ෂාව සහ දැඩි සුළං ප්‍රවහය හේතුවෙන් බහමාස් ආශ්‍රිත දූපත් රැසක් ජලයෙන් යට වි ඇති අතර නිවාස බොහොමයක වහල ගැලවී ගොස් ඇති බවයි.
පවතින අහයහපත් කාලගුණය හේතුවෙන් ගුවන් තොටුපළ රැසක් තාවකාලිකව වසා දැමීමට එරට බලධාරීන් පියවර ගෙන තිබේ.
කාලගුණ අංශ අනාවැකි පළ කළේ සුළි කුණාටුව අද සන්ද්‍යාවේ ඇමරිකාවේ ෆ්ලොරිඩාහි නැගෙනහිර වෙරළට සමීප වනු ඇති බවයි.
