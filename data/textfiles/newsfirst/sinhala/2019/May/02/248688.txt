බන්ධනාගාර කොමසාරිස් ජනරාල් ටී.එම්.ජේ.ඩබ්ලිව්.තෙන්නකෝන් මහතා සඳහන් කළේ, බන්ධනාගාරය තුළ ගැටුම් ඇතිවීම පාලනය සඳහා එම පියවර ගත් බවයි.
ඒ අතරින් රැඳවියන් 75 දෙනෙකු අනුරාධපුර බන්ධනාගාරයට මාරු කර යවා තිබුණි.
අනෙක් රැඳවියන් යොමුකර ඇත්තේ, වාරියපොළ සහ මහර බන්ධනාගාරවලටයි.
ඊට අමතරව මාවනැල්ල බන්ධනාගාරයේ සිටි තව ත් රැඳවියන් 11 දෙනෙකු, දුම්බර බන්ධනාගාරයට මාරු කර යවා ඇතැයි බන්ධනාගාර කොමසාරිස් ජනරාල්වරයා සඳහන් කළේ ය.
ඔවුන් පසුගිය කාලයේ මාවනැල්ල ප්‍රදේශයේ ඇති වූ ගැටුම් සම්බන්ධයෙන් බන්ධනාගාරගතවූවන් ය.
මේ අතර බන්ධනාගාර 11 කට විශේෂ ආරක්ෂාවක් ලබා දෙන්නැයි ආරක්ෂක ලේකම්වරයාගෙන් ඉල්ලීමක් කර ඇතැයි බන්ධනාගාර කොමසාරිස් ජනරාල් ටී.එම්.ජේ.ඩබ්ලිව්.
තෙන්නකෝන් මහතා සඳහන් කළේ ය.
වැලිකඩ, මැගසින්, මීගමුව, ගාල්ල, කළුතර ඇතුළු බන්ධනාගාර ඊට ඇතුළත් වේ.
බන්ධනාගාර කොමසාරිස් ජනරාල්වරයා සඳහන් කළේ, මේ දිනවල අත්අඩංගුවට ගන්නා සැකකරුවන් රඳවන බන්ධනාගාරවලට එලෙස විශේෂ ආරක්ෂාවක් ඉල්ලා ඇති බවයි.
