COLOMBO (News 1st) : ‘ෆොනී’ සුළි කුණාටුවේ බලපෑමෙන් ලබන 3 වැනිදා දක්වා වැසි සහ සුළං තත්ත්වයේ වැඩිවීමක් අපේක්ෂා කළ හැකි බව කාලගුණ විද්‍යා දෙපාර්තමේන්තුව පවසයි.
එම දෙපාර්තමේන්තුව සඳහන් කළේ, සබරගමුව, මධ්‍යම, දකුණු, බස්නාහිර, ඌව, සහ වයඹ පළාතේ ඇතැම් ස්ථානවලට මිලිමීටර් 100 ක පමණ තද වැසි ඇතිවිය හැකි බවයි.
සෙසු ප්‍රදේශවලට ද මිලි මීටර් 75 ක පමණ තද වැසි ඇතිවිය හැකි බවට කාලගුණ අනාවැකියේ සඳහන් ය.
කාලගුණ විද්‍යා දෙපාර්තමේන්තුව සඳහන් කළේ, දිවයින හරහා විශේෂයෙන් මධ්‍යම කඳුකර ප්‍රදේශවලත් උතුරු, උතුරු මැද, වයඹ සහ දකුණු පළාත්වලත් ත්‍රිකුණාමලය සහ මඩකළපුව දිස්ත්‍රික්කවලත් විටින් විට පැයට කිලෝමිටර් 60 -70 ත් අතර තද සුළං බලාපොරොත්තුවිය හැකි බවයි.
ෆොනී සුළි කුණාටුව ඉන්දියාවේ ඔඩිස්සා වෙරළ දෙසට ගමන් කරනු ඇතැයි අපේක්ෂා කෙරෙයි.
