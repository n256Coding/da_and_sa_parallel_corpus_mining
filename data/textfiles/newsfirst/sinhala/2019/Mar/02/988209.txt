COLOMBO (News 1st) – කොළඹ ප්‍රදේශ කිහිපයකට අද රාත්‍රී 9.00 සිට හෙට පස්වරු 3.00 දක්වා පැය 18ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි.
ඒ අනුව කොළඹ 13, 14 සහ 15 යන ප්‍රදේශවලට අදාළ කාල සීමාව තුළ ජල සැපයුම අත්හිටුවනු ඇති.
ඊට අමතරව එම කාල සීමාව තුළ කොටුව සහ පිටකොටුව ප්‍රදේශවලට අඩු පීඩනයක් යටතේ ජලය සපයන බව ද ජල සම්පාදන මණ්ඩලය සඳහන් කළේ ය.
මහ කොළඹ ජල හා අප ජල වැඩි දියුණු කිරීමේ ආයෝජන වැඩසටහන යටතේ සිදු වන නවීකරණ කටයුත්තක්, ඊට හේතුවයි.
