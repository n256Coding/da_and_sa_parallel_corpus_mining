COLOMBO (News 1st) : වයඹ පළාතේ, ගම්පහ, මන්නාරම, වවුනියාව, මුලතිව්, හම්බන්තොට සහ මොනරාගල දිස්ත්‍රික්කවලට හෙට උණුසුම් කාලගුණයක් පවතින බව කාලගුණ විද්‍යා දෙපාර්තමේන්තුව පවසයි.
එම දෙපාර්තමේන්තුව සඳහන් කළේ, උණුසුම් කාලගුණය පිළිබඳ ජනතාව වැඩි අවධානයක් යොමු කළ යුතු බවයි.
එම අවස්ථාවලදී ප්‍රමාණවත් ලෙස ජලය පානය කිරීම, සෙවන ඇති ස්ථානවල විවේක ගැනීම, සුදු හෝ ලා පැහැති සැහැල්ලු ඇඳුම් භාවිත කිරීම මෙන්ම වැඩිහිටි සහ රෝගී පුද්ගලයින් පිළිබඳ වඩාත් සැළකිලිමත් විය යුතු බව කාලගුණ විද්‍යා දෙපාර්තමේන්තුව සඳහන් කළේ ය.
මේ අතර කාලගුණ විද්‍යා දෙපාර්තමේන්තුව පවසන්නේ හෙට සිට ලබන 15 වන දා දක්වා දිවයිනට ඉහළින් සූර්යයා ගමන් කරන බවයි.
මේ හේතුවෙන් පවතින උෂ්ණාධික කාලගුණය තවදුරටත් ඉහළ යනු ඇතැයි එම දෙපාර්තමේන්තුව සඳහන් කළේ ය.
