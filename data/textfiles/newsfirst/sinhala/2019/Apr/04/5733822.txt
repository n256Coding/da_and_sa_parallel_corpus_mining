COLOMBO (News 1st) : හිටපු බන්ධනාගාර කොමසාරිස් එමිල් රංජන් ළමාහේවා මහතා දැඩි ඇප කොන්දේසි මත මුදා හැරීමට අභියාචනාධිකරණය අද නියෝග කළේ ය.
අධිකරණය නියෝග කළේ, සැකකරු රුපියල් ලක්ෂයක මුදල් ඇප සහ රුපියල් ලක්ෂ 5 බැගින් වු ශරීර ඇප දෙකක් මත මුදා හරින ලෙසයි.
ඔහුගේ විදේශ ගමන් බලපත්‍රය අධිකරණයට භාර දෙන ලෙස ද අභියාචනාධිකරණ විනිසුරු ශිරාන් ගුණරත්න සහ නිශ්ශංක බන්දුල කරුණාරත්න යන විනිසුරු මඩුල්ල නියෝග කළහ.
2012 වසරේදී වැලිකඩ බන්ධනාගාරයේ රඳවා සිටි සිරකරුවන් සහ සැකකරුවන් 27 දෙනෙකු ඝාතනය කිරීමේ සිද්ධිය සම්බන්ධයෙන් එමිල් රංජන් ළමාහේවා මහතා වසරකට ආසන්න කාලයක් රක්ෂිත බන්ධනාගාරගත කර සිටියේ ය.
