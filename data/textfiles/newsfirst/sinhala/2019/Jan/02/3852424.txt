COLOMBO (News 1st) – අධ්‍යයන පොදු සහතික පත්‍ර සාමන්‍ය පෙළ විභාගයේ පිළිතුරු පත්‍ර ඇගයීමේ දෙවන අදියර ලබන 8 වන දා ආරම්භ වේ.
විභාග දෙපාර්තමේන්තුව පැවසුවේ, එය ලබන 17 වන දා දක්වා මධ්‍යස්ථාන 29කදී සිදු කෙරෙන බව ය.
ඇගයීම් මධ්‍යස්ථාන සඳහා යොදා ගන්නා පාසල් 6ක් අදාළ කාලය තුළ සම්පූර්ණයෙන් වසා දැමෙන අතර සෙසු පාසල් 23 වසා දැමීමකින් තොරව සිදු කෙරෙන බව විභාග දෙපාර්තමේන්තුව පැවසුවේ ය.
සාමාන්‍ය පෙළ විභාගයේ පිළිතුරු පත්‍ර ඇගයීමේ පළමු අදියර පසුගිය 23 වන දා සිට 31 වන දා දක්වා සිදු කෙරිණි.
