COLOMBO (News 1st) : ප්‍රධාන මාර්ගයේ දුම්රිය ධාවනය යථා තත්ත්වයට පත් කර ඇතැයි දුම්රිය පාලක මැදිරිය පවසයි.
පොල්ගහවෙල සිට කොළඹ කොටුව බලා පැමිණි දුම්රියක් අලව්ව දුම්රිය ස්ථානය ආසන්නයේදී කාර්මික දෝෂයකට ලක් වීම හේතුවෙන් අද උදෑසන ප්‍රධාන මාර්ගයේ දුම්රිය ප්‍රමාදයක් හට ගත්තේ ය.
මේ හේතුවෙන් දුම්රිය මගීන් දැඩි පීඩාවට පත්වූ අතර ,ඔවුන් සඳහන් කළේ, තමන්ට පැයකට අධික කාලයක් එහි රැඳී සිටීමට සිදුවූ බවයි.
පසුව එහි ගමන් ගත් මගීන් වෙනත් දුම්රියකින් ගමනාන්තය දක්වා රැගෙන යෑමට කටයුතු කළ බව දුම්රිය පාලක මැදිරිය ප්‍රකාශ කළේ ය.
