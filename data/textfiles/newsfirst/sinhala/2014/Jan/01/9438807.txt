එළැඹෙන ජනාධිපතිවර‍ණයේදී එක්සත් ජාතික පක්ෂයේ අපේක්ෂකයා පිළිබඳව අද පැවති මාධ්‍ය හමුවකදී මාධ්‍යවේදීහු නායකත්ව මණ්ඩල සාමාජිකයින්ගෙන් විමසූහ.
ඊට පිළිතුරු දක්වමින් කරූ ජයසූරිය මහතා පැවසුවේ, මැතිවරණය පැමිණි පසු සුදුසු කෙනෙක් තෝරා ගැනීමට හැකියාව පවතින බව ය.
මෙහිදී ඒ සඳහා චන්ද්‍රිකා බණ්ඩාරනායක මැතිණිය සමඟ සාකච්ඡා කරලා තිබේ දැයි, මාධ්‍යවේදීහු විමසා සිටියහ.
ඊට පිලිතුරු දෙමින් ජයසූරිය මහතා පැවසුවේ, එවැන්නක් සිදු ව නොමැති බව ය.
මේ අතර  නීතිඥ ගුණරත්න වන්නිනායක මහතා පැවසුවේ, රනිල් වික්‍රමසිංහ මහතා නායකත්ව ආරක්ෂා කර ගැනීම සඳහා විවිධ පුද්ගලයින් බිලි දෙමින් සිටින බව ය.
