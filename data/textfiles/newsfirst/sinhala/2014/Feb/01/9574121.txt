අද මධ්‍යම රාත්‍රීයේ සිට ක්‍රියාත්මක වන පරිදි කිරි පිටි මිල ගණන් ඉහළ නංවා තිබේ.
සමුපකාර හා අභ්‍යන්තර වෙළඳ අමාත්‍යාංශයේ මාධ්‍ය ලේකම් නිපුන් ඒකානයක මහතාගේ අත්සනින් නිකුත් කළ  නිවේදනයක  දැක්වුණේ  ග්‍රෑම් 400 කිරි පිටි පැකට් එකක් රුපියල් 61 න් ඉහළ නංවා ඇති බව ය.
කිලෝ ග්‍රෑම් 1ක කිරි පිටි පැකට් එකක් රුපියල් 152 න් ඉහළ නංවා ඇති  බව ද නි‍වේදනයේ සදහන් ය.
අද රැස්වූ  පාරිභෝක අධිකාරියේ මිල කමිටුව ලෝක වෙළඳපොළේ වත්මන් මිල තත්ත්වය සැළකිල්ලට ‍ගෙන මේ තිරණයට ගෙන තිබේ.
