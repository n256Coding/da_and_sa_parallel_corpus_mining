ජනාධිපතිවරණ පොදු අපේක්ෂක මෛත්‍රීපාල සිරිසේන මහතා ඔහුට සහය ලබා දෙන පක්ෂ සමග අද ගිවිසුමකට අත්සන් තැබීමට නියමිතව ඇත.
එය සිදු කෙරෙන්නේ, විහාරමහාදේවි එළිමහන් රංග පීඨයේ පැවැත්වෙන උත්සවයකදී ය.
පාර්ලිමේන්තු මන්ත්‍රී වෛද්‍ය රාජිත සේනාරත්න මහතා පැවසුවේ, මෛත්‍රීපාල සිරිසේන මහතාට සහය පළ කරන පක්ෂ හා සංවිධාන එම අවස්ථාවට සහභාගී වීමට නියමිතව ඇති බව ය.
මීට අමතරව ජාතික හෙළ උරුමය සමග ද මෛත්‍රීපාල සිරිසේන මහතා අද පස්වරුවේ ගිවිසුමකට එළැඹීමට නියමිත බව වෛද්‍ය රාජිත සේනාරත්න මහතා පැවසී ය.
වෛද්‍ය රාජිත සේනාරත්න මහතා වැඩි දුරට ත් පැවසුවේ, මේ වනවිට මෛත්‍රීපාල සිරිසේන මහතාගේ ජනාධිපතිවරණ ප්‍රතිපත්ති ප්‍රකාශය  සකස් කරමින් සිටින බව ය.
