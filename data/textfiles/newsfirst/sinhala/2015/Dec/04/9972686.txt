යොවුන් පාර්ලිමේන්තුවේ තුන්වන සැසිය අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් අද මහරගම ජාතික තරුණ සේවා සභා ප්‍රධාන ශාලාවේදී ආරම්භ විය.
තේරි පත් වූ මන්ත්‍රීවරුන්160 දෙනෙකු, තරුණ සංවිධාන හා පත් කළ නියෝජිතයින් 65 දෙනෙකු වශයෙන් යොවුන් මන්ත්‍රීවරුන් 225 දෙනෙක් මෙවර යොවුන් පාර්ලිමේන්තුවේ නියෝජනයට සුදුසුකම් ලැබූහ.
යොවුන් පාර්ලිමේන්තුවේ කටයුතු වාර්තා කිරීම සඳහා එහිදී අග්‍රාමාත්‍යවරයා කමිටුවක් පත් කළේ ය.
එහි ප්‍රධානියා ලෙස අධ්‍යාපන අමාත්‍ය අකිල විරාජ් කාරියවසම් මහතා කටයුතු කරන අතර තරුණ කටයුතු රාජ්‍ය අමාත්‍ය නිරෝෂන් පෙරේරා හා නියෝජ්‍ය අමාත්‍ය අනුරාධ ජයරත්න මහතා ද ඊට අයත් ය.
