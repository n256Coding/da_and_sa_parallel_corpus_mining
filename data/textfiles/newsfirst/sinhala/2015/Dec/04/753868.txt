ආරක්ෂක අමාත්‍යවරයා‍ ලෙස ජනාධිපති මෛත්‍රීපාල සිරිසේන මහතා අද පාර්ලිමේන්තුවට පැමිණ තම අමාත්‍යංශ වැය ශීර්ෂ විවාදයට සහභාගී විය.
එහිදී ජනාධිපතිවරයා පැවසුවේ, ඩයස් පෝරා 8ක තහනම ඉවත් කළ බව ත් එය පදනම් කර ගනිමින් අන්තවාදී පිරිස් රටේ ජාතික ආරක්ෂාව බිඳ වැටී තිබෙන බවට ප්‍රචාර ගෙන යන බව ත් ය.
ජාතික ආරක්ෂාව රටේ අංක 01 ප්‍රමුඛතාව ලෙස සලකන බව පැවසූ ජනාධිපතිවරයා, නැවත යුද්ධයක් ඇති නොවන සේ ඒවා වළක්වමින් තරුණ පිරිස් නැවත තුවක්කුව ගැනීමේ ඉඩකඩ සම්පූර්ණයෙන් අහුරමින් රට ගොඩනගන්නට සියලු දෙනාට එක්වන ලෙස ද ඉල්ලීමක් කළේ ය.
