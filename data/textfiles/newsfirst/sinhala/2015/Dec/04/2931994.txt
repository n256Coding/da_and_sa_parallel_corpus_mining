වෛද්‍යවරුන් ආරම්භ කළ වැඩ වර්ජනය අද පෙරවරු 8.00ට අවසන් කරන බව රජයේ වෛද්‍ය නිලධාරීන්ගේ සංගමය පවසයි.
එහි මාධ්‍ය ප්‍රකාශක නවීන් ද සොයිසා මහතා පැවසුවේ, අයවැයෙන් රාජ්‍ය සේවයේ වරප්‍රසාද කප්පාදු කිරීමට එරෙහිව වර්ජනය ආරම්භ කළ බව ය.
වර්ජනය හේතුවෙන් ඊයේ දිනය පුරා රෝහල් වලට පැමිණි ජනතාව බාහිර රෝගී අංශ හා සායන ක්‍රියාත්මක නොවීම හේතුවෙන් දැඩි දුෂ්කරතාවට මුහුණ පෑවේ ය.
මේ අතර රාජ්‍ය සේවයට ලබා දුන් සහන කප්පාදු කිරීමට එරෙහිව දීපව්‍යාප්තව විධායක නිලධාරීන්ගේ ඒකාබද්ධ කමිටුව ආරම්භ කළ වැඩ වර්ජනය ද අද පෙරවරු 8.00ට අවසන් කිරීමට නියමිත ය.
එම කමිටුවේ සභාපති නිමල් කරුණාසිරි මහතා පැවසුවේ, අද පස්වරුවේ විධායක නිලධාරීන්ගේ කමිටුව රැස්ව ඉදිරි කටයුතු පිළිබඳ සාකච්ඡා කරන බව ය.
