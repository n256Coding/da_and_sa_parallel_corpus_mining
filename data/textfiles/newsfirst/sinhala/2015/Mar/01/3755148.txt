දේශපාලන කරලියේ දූෂිතයන් සම්බන්ධයෙන් ක්‍රියාමාර්ග නොගැනීමේ ප්‍රමාදය පිටුපස මෙගා ඩීල් හෙවත් අයථා ගණුදෙනු ඇති බවට චෝදනා නැගෙයි.
මේ චෝදනාවට අග්‍රාමාත්‍ය රනිල් වික්‍රමසිංහ මහතා අද පෙරවරුවේ නුවරඑළියේ පැවති එක්සත් ජාතික පක්ෂ ක්‍රියාකාරී හමුවකදී පිළිතුරක් ලබා දුන්නේ ය.
අග්‍රාමාත්‍යවරයා එහිදී පැවසුවේ, මැතිවරණ වේදිකාවේ චෝදනා කළ ත් එකවර ම දූෂිතයින්ට දඩුවම් දීමට හැකියාවක් නොමැති බව ය.
කෙසේ වෙතත් දින 100 ඇතුළත දූෂණ අක්‍රමිකතාවලට සම්බන්ධ පිරිස්වලට එරෙහිව දඬුවම් ලබා දෙන බවට අග්‍රාමාත්‍යවරයා එහිදී අවධාරණය කළේ ය.
