ලෝකයේ ප්‍රබල රාජ්‍යයන් කුඩා රාජ්‍යයන් ආක්‍රමණය කරන ආකාරය එදාට වඩා ‍අද වෙනස් වී ඇතැයි ජනාධිපති මෛත්‍රිපාල සිරිසේන මහතා පවසයි.
වර්තමාන වාණිජ සමාජයේ, තාක්ෂණික ‍ලෝකයේ අපට ඇති අභියෝග තේරුම් ගෙන රට ගොඩනගන්න ඉදිරියට යෑමට අවශ්‍ය බවද ජනාධිපතිවරයා අවධාරණය කළේ ය.
ජනාධිපතිවරයා මේ බව පැවසුවේ, අද වාරියපොල සුමංගල අනුනාහිමියන්ගේ ගුණසමරු උත්සවයකට එක්වෙමිනි.
වාරිය‍පොල ශ්‍රී සුමංගල අනුනාහිමියන්ගේ වීරගුණ සමරු ජාතික මහෝත්සවය අද වාරියපොළ ශ්‍රී සුමංගල විහාරස්ථානයේදී පැවැත්විණි.
