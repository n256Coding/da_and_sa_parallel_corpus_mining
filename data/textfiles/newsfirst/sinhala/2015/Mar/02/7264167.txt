දිවයිනට පැමිණි එක්සත් ජාතීන්ගේ සංවිධානයේ දේශපාලන කටයුතු පිළිබඳ නියෝජ්‍ය මහ ලේකම් ජෙෆ්රි ෆෙල්ට්මන් මහතා අද යාපනය ප්‍රදේශයේ සංචාරයක නිරත වීමට නියමිත ය.
විදේශ කටයුතු අමාත්‍යංශය පැවසුවේ, එහිදී ඔහු උතුරු පළාත් ආණ්ඩුකාරවරයා සහ මහ ඇමතිවරයා හමු වී සාකච්ඡා කිරීමට සැලසුම් කර ඇති බව ය.
මීට අමතරව ජෙෆ්රි ෆෙල්ට්මන් මහතා අද දිනයේදී අග්‍රාමාත්‍ය රනිල් වික්‍රමසිංහ මහතා ද හමුවීමට නියමිත ය.
එක්සත් ජාතීන්ගේ සංවිධානයේ දේශපාලන කටයුතු පිළිබඳ නියෝජ්‍ය මහ ලේකම් ජෙෆ්රි ෆෙල්ට්මන් මහතා සිව් දින නිල සංචාරයක් සඳහා පෙරේදා දිවයිනට පැමිණියේ ය.
