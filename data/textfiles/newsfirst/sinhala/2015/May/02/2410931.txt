රුසියාවේ මොස්කව්හී වෛද්‍ය විද්‍යාලයක හටගත් ගින්නකින් මිය ගිය ශ්‍රී ලාංකික ශීෂ්‍යයෙකුගේ දේහය හෙට මෙරටට ගෙන්වීමට නියමිත ය.
මීට සතියකට පෙර මොස්කව්හී පිරගෝව් රජයේ වෛද්‍ය විද්‍යාලයේ සිසු නේවාසිකාගාරයේ ගින්නක් හට ගත්තේය.
මෙම ගින්නෙන් බරපතල තුවාල ලැබූ 40 දෙනෙකුගෙන් බහුතරයක් විදේශිකයින් ය.
මේ පිරිස අතරට ශ්‍රී ලංකාවේ වෛද්‍ය ශිෂ්‍යයෙකු වන මිහිර උවිඳු විජේරාමත් අයත් ය.
මෙම සිද්ධියට මුහුණපාන විට උවිඳු සිය 7 වසරක පාඨමාලාවේ වසර තුනක් අවසන් කර තිබුණි.
හෙට මෙරටට දේහය ගෙන ඒමෙන් පසු අවසන් කටයුතු ලබන බදාදා පලාතොට හිමිදිරියාව සුසාන භූමියේදී සිදු කිරීමට නියමිත ය.
