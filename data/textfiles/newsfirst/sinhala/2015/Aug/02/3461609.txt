ගම්පොළ හා ගෙලිඔය අතරදී කුඩා ලොරි රථයක් දුම්රිය මාර්ගයට පෙරළීමෙන් පුද්ගලයින් 22 කු තුවාල ලබා තිබේ.
පොලීසිය පැවසුවේ, වන්දනා ගමනක් සඳහා පැමිණි මැදිරිගිරිය ප්‍රදේශයේ පදිංචිකරුවන් පිරිසක් රැගත් ලොරියක් අද උදෑසන එලෙස අනතුරට ලක්ව ඇති බව ය.
තුවාල ලැබූවන් පේරාදෙණිය හා ගම්පොළ රෝහල්වල ප්‍රතිකාර ලබති.
අනතුර හේතුවෙන් අද පෙරවරුවේ උඩරට මාර්ගයේ දුම්රිය ප්‍රමාදයක් හටගත් අතර පසුව පොලීසිය හා ප්‍රදේශවාසීන් මැදිහත්ව වාහන දුම්රිය මාර්ගයෙන් ඉවත් කර තිබේ.
