දෙමටගොඩ සහ ගල්කිස්ස ප්‍රදේශවලදි හෙරෝයින් සන්තකයේ තබාගත් කාන්තාවන් දෙදෙනෙකු අත්අඩංගුවට ගෙන තිබේ.
පොලීසිය පැවසුවේ, දෙමටගොඩ පොලිස් ස්ථානයේ නිලධාරින්ට හා ගල්කිස්ස නොවිසුදුණු අපරාධ අංශයේ නිලධාරින්ට ලද තොරතුරක් මත මොවුන් අත්අඩංගුවට ගත් බව ය.
සැකකරුවන් අද මාලිගාකන්ද හා ගල්කිස්ස මහේස්ත්‍රාත් අධිකරණ වෙත ඉදිරිපත් කිරීමට නියමිත බව පොලීසිය සඳහන් කළේ ය.
දෙමටගොඩදි අත්අඩංගුවට ගත් කාන්තාව වැල්ලම්පිටිය ප්‍රදේශයේ පදිංචිකාරියක් වන අතර ගල්කිස්ස ප්‍රදේශයේදි අත්අඩංගුවට ගත් කාන්තාව රත්මලාන ප්‍රදේශයේ පදිංචි කාරියකි.
