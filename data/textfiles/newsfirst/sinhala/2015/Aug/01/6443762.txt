අනුරාධපුර අටමස්ථාන අතර සුඛෝපභෝගී බස් රථ සේවාවක් ආරම්භ කර තිබේ.
ඒ සඳහා සුඛෝපභෝගී බස් රථ 04 ක් ජනාධිපති මෛත්‍රීපාල සිරිසේන මහතා ඊයේ ප්‍රදානය කළේ ය.
එම සුඛෝපභෝගී බස් රථ සේවාව යටතේ කිලෝමීටර් 22 ක් දුරින් යුත් අටමස්ථාන චාරිකාව සඳහා එක් මගියෙකුගෙන් අය කෙරෙන මුදල රුපියල් 100කි.
අටමස්ථාන වැඳපුදා ගැනීමේදී දේශීය මෙන් ම විදේශීය සංචාරකයින් මුහුණ දෙන ගැටලුවට පිළියමක් වශයෙන් එම බස් රථ සේවාව ආරම්භ කර ඇති බව ජනාධිපති මාධ්‍ය අංශය නිවේදනය කළේ ය.
