දිගන, කුඹුක්කඳුර ප්‍රදේශයේ නිවසක් පිටුපස දමා ගොස් තිබූ කුඩා බිළිදෙකු නිරුපද්‍රිතව තෙල්දෙණිය පොලීසිය අද පෙරවරුවේ සොයා‍ ගෙන තිබේ.
මව අත්හැර දමා ගොස් සිටි දිනක් වයසැති මෙම කුඩා බිළිඳා තෙල්දෙණිය පොලිසිය විසින් අද පෙරවරුවේ සොයා‍ ගනු ලැබුවේ 119 පොලිස් හදිසි ඇමතුම් අංශයට ලැබුණු තොරතුරක් මත ය.
දරුවා අත්හැර දමා ගිය මව පසුව තෙල්දෙණිය පොලීසියට පැමිණ භාර වී ඇති අතර ඇය අත්අඩංගුවට ගැණුනේ ඉන් අනතුරුව ය.
ඇය අද තෙල්දෙණිය මහේත්‍රාත් අධිකරණයට ඉදිරිපත් කිරීමට නියමිත අතර කුඩා බිළිඳා නිරෝගී සුවයෙන් තෙල්දෙණිය මූලික රෝහලේ ප්‍රතිකාර ලබයි.
