පොසොන් පොහොය නිමිත්තෙන් පණිවුඩයක් නිකුත් කරන ජනාධිපතිතුමා පෙන්වා දෙන්නේ, යහපත අයහපත හඳුනන සුචරිතවත් සමාජයක් බිහි කිරීමට අද දිනයේ අදිටන් කර ගත යුතු බව ය.
සැමට සාධාරණය ඉටුවන සමාජයක් ගොඩනැගීමට වර්තමානයේ පියවර ගෙන ඇති බව ද ජනාධිපති මෛත්‍රීපාල සිරිසේන මහතා සිය නිවේදනයෙන් පෙන්වා දෙයි.
සියලු අවභාවිතයන් බැහැර කොට ගෞරවණීය පුරවැසියන් ලෙස සැමට ජිවත් විය හැකි සමාජයක් ගොඩනැගීමට බුදු දහම ගුරු කොට ගත් රාජ්‍ය ප්‍රතිපත්තියක් ක්‍රියාත්මක වෙමින් තිබෙන බව ද එම නිවේදනයේ සඳහන් වේ.
මේ අතර නිවේදනයක් නිකුත් කරමින් අග්‍රාමාත්‍ය රනිල් වික්‍රමසිංහ මහතා සිය පොසොන් පණිවුඩයේ සඳහන් කරන්නේ, බාහිරවත් පිළිවෙත් තුළින් නොව සැබෑ දහම් හරයෙන් ජීවිත අර්ථවත් කර ගත යුතු බව ය.
පරමාදර්ශීව අන්‍යාගම් සහ සංස්කෘතීන්ට ගරු කරමින් සහජීවනයෙන් ජීවත් වීමට පොසොන් දිනයේ අදිටන් කර ගත යුතු බව එම නිවේදනයේ වැඩිදුරටත් සඳහන් වේ.
