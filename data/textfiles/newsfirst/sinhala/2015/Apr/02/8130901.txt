තිස්ස කරලියැද්ද මහතාගේ ඉල්ලා අස්වීම පිළිබඳව ආණ්ඩුව පාර්ශ්වයෙන් පළ වූ ප්‍රතිචාර කිහිපයක් මෙසේ ය.
සමාජ සේවා සුභ සාධන හා පශු සම්පත් සංවර්ධන අමාත්‍ය පී.
හැරිසන් මහතා සඳහන් කළේ, ආණ්ඩුව ඔහුට ඉල්ලා අස්වන ලෙස කිසිදු බලපෑමක් සිදු නොකළ බව ය.
තිස්ස කරලියැද්ද මහතා නියොජ්‍ය අමාත්‍යවරයෙක් බවත් ඔහු නොමැතිව වුවත් රජය ඉදිරියට ගෙන යාමට කිසිදු ගැටලුවක් නොමැති බවත් අමාත්‍යවරයා අවධාරණය කළේ ය.
ජනමාධ්‍ය නියෝජ්‍ය අමාත්‍ය ශාන්ත බන්ඩාර මහතා අදහස් දක්වමින් පැවසුවේ, පසුගිය ආණ්ඩුවේදී කැබිනට් අමාත්‍යවරුන් ලෙස නම් දැරූ ඇතැමුන්ට නියෝජ්‍ය අමාත්‍ය ධුර මදි පුංචිකමක් ලෙස දැණුනු නිසා අදාළ ධුරවලින් ඉල්ලා අස් වීමට පියවර ගත් බව ය.
