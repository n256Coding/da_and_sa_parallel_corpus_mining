ත්‍රස්තවාදය වැළැක්වීමේ පනත යටතේ අත්අඩංගුවට ගත් 219 දෙනෙකු තවම ත් රක්ෂිත බන්ධනාගාරවල රඳවා සිටින බව අධිකරණ අමාත්‍ය විජේදාස රාජපක්ෂ මහතා අද අනාවරණය කළේ ය.
ඒ උතුරු නැගෙනහිර ජනතාවගේ ජන ජීවිතය සම්බන්ධයෙන් අද අමාත්‍යාංශයේ පැවති සාකච්ඡාවකදී ය.
සර්ව ආගමික නායකයින්ගේ සහභාගිත්වයෙන් අද අධිකරණ අමාත්‍යාංශයේදී මෙම සාකච්ඡාව පැවැත් විය.
අධිකරණ අමාත්‍යාංශය පැවසුවේ, ජාතික සංහිදියාව ප්‍රවර්ධනය කිරීමත් උතුරු, නැගෙනහිර ජනතාවගේ ජීවන ගැටලු විසඳීමට සුදුසු පියවර ගැනීමත් අරමුණු කර ගනිමින් ජනාධිපතිතුමාගේ උපදෙස් මත මෙම විශේෂ සාකච්ඡාව පැවැත් වූ බව ය.
