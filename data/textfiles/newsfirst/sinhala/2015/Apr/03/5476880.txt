ඉරාන න්‍යෂ්ටික වැඩසටහනේ අනාගතය සම්බන්ධයෙන් ඉරානය ලෝක බලවතුන් සමග මූලික එකඟතාවකට පැමිණියේ ය.
ඒ ස්විට්සර්ලන්තයේදී පැවති දීර්ඝ සාකච්ඡාවලින් අනතුරුව ය.
එකඟතා ගිවිසුම යටතේ ඉරානයට එරෙහිව පනවා ඇති සම්බාධක ලිහිල් කිරීමට හුවමාරු වශයෙන් ඉරානය යුරේනියම් බලගැන්වීමේ ධාරිතාව අඩු කළ යුතු බව ය.
මේ සම්බන්ධයෙන් අදහස් දක්වමින් අමෙරිකානු ජනාධිපති බැරක් ඔබාමා ප්‍රකාශ කළේ, ඉරානය සමග ඓතිහාසික අවබෝධතාවකට පැමිණි බව ය.
මූලික එකඟතාව යටතේ ලබන ජුනි 30 වන දා වන විට ලෝක බලවතුන් ඉරානය සමග පූර්ණ න්‍යෂ්ටික ගිවිසුමක් කෙටුම්පත් කිරීමට ඉලක්ක කර තිබේ.
ඉරානය සමග මෙම සාකච්ඡා පවත්වනු ලැබුවේ, අමෙරිකාව, බ්‍රිතාන්‍ය රුසියාව, ප්‍රංශය, චීනය සහ ජර්මනියයි.
