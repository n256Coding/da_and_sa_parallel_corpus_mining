වැලිකන්ද කාන්දකාඩු කඳවුරේ පුනුරුත්ථාපනය වූ පිරිසක් පුනුරුත්ථාපන කොමසාරිස් ජනරාල්වරයාගේ නිල රථයට අලාභහානි කර තිබේ .
පුනරුත්ථාපන කොමසාරිස් ජනරාල් මේජර් ජෙනරල් ජානක රත්නායක මහතා පැවසුවේ, තමන් ඊයේ පස්වරුවේ එම ස්ථානයට ගිය අවස්ථාවේදී අදාළ පිරිස එලෙස කළහකාරී ලෙස හැසිරුණු බව ය.
එහිදී කළ පහර දීමෙන් නිලධාරීන් 3 දෙනෙකු සහ සෙසු නිලධාරීන් 10 දෙනෙකු ද තුවාල ලබා තිබේ.
තමන් නිදහස් කරන්නැයි, බල කරමින් ඔවුන් එලෙස කලහකාරී ලෙස හැසිරී ඇති බව ද පුනරුත්ථාපන කොමසාරිස් ජනරාල්වරයා සඳහන් කළේ ය.
එම පිරිස වැලිකන්ද කන්දකාඩු කඳවුරට යොමු කර ඇත්තේ, අධිකරණ නියෝගයක් අනුව ය.
‍මේ අතර වැලිකන්ද කාන්දකාඩුව පුනරුත්ථාපන කඳවුරේ පුනරුත්ථාපනය වු සාමාජිකයින් 48 දෙනෙකු සමාජගත කෙරිණි.
වැලිකන්ද පුනරුත්ථාපන කඳවුරේ පුනරුත්ථාපනය වීමෙන් පසු ඔවුන් සියලු දෙනා නවසෙන්පුර තෘතීක හා වෘත්තීය අධ්‍යාපන මධ්‍යස්ථානයෙන් පුහුණුව ලබා තිබේ.
පුනරුත්ථාපන කොමසාරිස් ජනරාල් මේජර් ජෙනරල් ජානක රත්නායක මහතාගේ ප්‍රධානත්වයෙන් පැවැති එම උත්සවයේදී පුනරුත්ථාපනය වූ සාමාජිකයින්ට සහතික පත්‍ර ප්‍රදානයක් ද සිදු කෙරිණි.
