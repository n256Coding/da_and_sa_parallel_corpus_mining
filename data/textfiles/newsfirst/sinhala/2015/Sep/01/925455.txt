ඉන්දීය වේග පන්දු යවන ක්‍රීඩක ඉෂාන්ට් ශර්මාට සහ දිනේෂ් චන්දිමාල්ට තරග තහනමක් පැනවූ බව අන්තර් ජාතික ක්‍රිකට් කවුන්සිලය නිවේදනයක් නිකුත් කරමින් පවසයි.
ඒ, ඉන්දු – ශ්‍රී ලංකා තුන්වැනි ටෙස්ට් ක්‍රිකට් තරගයේදී, අන්තර් ජාතික ක්‍රිකට් කවුන්සිලයේ රීති උල්ලංඝණය වන අයුරින් හැසිරීම හේතුවෙනි.
එම නිවේදනයේ වැඩි දුරට ත් දැක්වෙන්නේ, අන්තර් ජාතික ක්‍රිකට් කවුන්සිල රීති උල්ලංඝණය කළ ශ්‍රී ලංකා වේග පන්දු යවන ක්‍රීඩක ධම්මික ප්‍රසාද්ට සහ ලහිරු තිරිමාන්නට තරග ගාස්තුවෙන් සියයට 50ක දඩ මුදලක් නියම කළ බව ය.
මේ අතර තරගාවලියේ තුන්වැනි තරගය ලකුණු 117කින් ජය ගත් ඉන්දීය කණ්ඩායම වසර 22කට පසුව මෙරදී ටෙස්ට් තරගාවලි ජයග්‍රහණයක් අද වාර්තා කළේය.
