COLOMBO (News 1st)  : මහනුවර, පේරාදෙණිය මාර්ගයේ සම්භාහන මධ්‍යස්ථානයක් නමින් පවත්වාගෙන ගිය ගණිකා නිවාසයක් මහනුවර පොලිස් දුෂණ මර්දන කොට්ඨාසය විසින් ඊයේ වටලනු ලැබී ය.
වැටලීමේදී ගණිකා වෘත්තියේ නියළුණ බවට සැකපිට කාන්තාවක් 6 දෙනෙකු පොලීසිය අත්අඩංගුවට ගෙන තිබේ.
ඒ අතර සම්භාහන මධ්‍යස්ථානය පවත්වාගෙන ගිය ආයුර්වේද වෛද්‍යවරියක ද වේ.
තලාතුඔය, මරාස්සන පුජා පිටිය, කොළඹ පදිංචිකාරියෝ වන මෙම කාන්තාවෝ වයස අවුරුදු 39, 42, 35, 28 සහ 30 යන වයස්වල පසුවෙති.
මීට අමතරව සාම්භාහන මධ්‍යස්ථානයේ කළමනාකරු ද අත්අඩංගුවට ගෙන තිබේ.
පොලීසිය පැවසුවේ, සම්භාහන මධ්‍යස්ථානයක් මුවාවෙන් වසර ගණනාවක සිට මෙම ගණිකා නිවාස පවත්වාගෙන ගොස් ඇති බවයි.
අත්අඩංගුවට පත් පිරිස අද මහනුවර මහේස්ත්‍රාත් අධිකරණයට ඉදිරිපත් කිරීමට නියමිතයි.
