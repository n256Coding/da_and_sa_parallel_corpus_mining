(News 1st) – පැරීසියේ මැයි දිනය වෙනුවෙන් විරෝධතාවක් පැවැත්විණි.
විදෙස් මාධ්‍ය වාර්තා කළේ, විරෝධතාවයේදී කලහකාරී ලෙස හැසිරුණු පුද්ගලයින් 200කට ආසන්න පිරිසක් අත්අඩංගුවට ගෙන ඇති බව ය.
මෙම විරෝධතා රැලිය පවත්වා ඇත්තේ, ප්‍රංශ ජනපති එම්මානුවෙල් මැක්ක්‍රෝන් ගෙන ඇති රාජ්‍ය අංශයේ ශ්‍රම ප්‍රතිසංස්කරණයට එරෙහිව ය.
විරෝධතාකරුවන් මාර්ගයේ කඩසාප්පු හා දේපළවලට හානි කර ඇති බව විදෙස් මාධ්‍ය වාර්තාවල සඳහන් ය.
විදෙස් මාධ්‍ය වාර්තා කළේ, මෙම මැයි දින විරෝධතාවට කම්කරු වෘත්තීය සමිතීන්හි පුද්ගලයින් 1200කට අධික පිරිසක් එක්ව ඇති බව ය.
ජල ප්‍රහාර සහ කඳුළු ගෑස් ප්‍රහාර එල්ල කර විරෝධතාකරුවන් විසුරුවා හැරීමට එරට පොලීසිය පියවර ගත්තේ ය.
