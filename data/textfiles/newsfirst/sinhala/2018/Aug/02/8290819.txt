(News 1st ) සිම්බාබ්වේ ජනාධිපතිවරණයේ ප්‍රතිඵල නිකුත් වීමට නියමිතව තිබියදී පශ්චාත් මැතිවරණ ප්‍රචණ්ඩ ක්‍රියා ඉහළ ගොස් තිබේ.
විදේස් මාධ්‍ය වාර්තා කළේ, එරට අගනුවර වන හරාරේ නගරයේ කඩ සාප්පු වසා දමා ඇති අතර හමුදා සහ පොලිස් ආරක්ෂාව තර කර ඇති බවයි.
ආණ්ඩු පක්ෂ සහ විපක්ෂ ක්‍රියාකාරීන් අතර ඇතිවු ගැටුම් අතර තුර ඇතිවූ වෙඩි තැබීම්වලින් පුද්ගලයන් තිදෙනකු මියගොස් ඇති බව එරට මාධ්‍ය වාර්තා කළේ ය.
කෙසේ වෙතත් සිම්බාබ්වේ ජනාධිපතිවරයා කිසිවිටකත් හරාරේ නගරයේ පවත්නා විරොධතා මර්දනය කිරීම සඳහා එරට යුද හමුදාව කැඳවා නැතැයි ජනාධිපතිවරයාගේ මාධ්‍ය ප්‍රකාශකවරයා පවසයි.
සිම්බාබ්වේ ජනාධිපති ප්‍රකාශකයා වැඩිදුරටත් සඳහන් කළේ, හරාරේ නගරය ආශ්‍රිතව ජනතා විරොධතා මර්දනය කිරීමට හමුදාව යොදවා ඇතැයි ඇතැම් මාධ්‍ය ඔස්සේ පලකර ඇති ප්‍රවෘත්ති සාවාද්‍ය ඒවා බවයි.
