එහි ජ්‍යෙෂ්ඨ නිලධාරියෙකු සඳහන් කළේ, සැකකරු අත්අඩංගුවට ගැනීම සඳහා විශේෂ කණ්ඩායම් කිහිපයක් මේ වනවිට එම ප්‍රදේශය ආශ්‍රිතව ස්ථානගත කර ඇති බවය.
මේ අතර මෙම පුද්ගලයා අත්අඩංගුවට ගැනීම සඳහා නිලධාරීන් 10 දෙනෙකුගෙන් සමන්විත විශේෂ කණ්ඩායමක් යොදවා ඇතැයි පොලිස් මත්ද්‍රව්‍ය නාශක කාර්යාංශයේ ජ්‍යෙෂ්ඨ නිලධාරියෙකු සඳහන් කළේ ය.
පසුගිය 07 වැනි දා කෑගල්ල බන්ධනාගාරයේ සිට කොළඹ රිමාන්ඩ් බන්ධනාගාරයට රැගෙන ඒමෙන් අනතුරුව සුනිල් ශාන්ත නැමැති සැකකරු පළාගොස් තිබුණි.
සුනිල් ශාන්ත නැමත්තා මත්ද්‍රව්‍ය ජාවාරම් චෝදනා ඇතුළු නඩු 10 ක සැකකරුවෙකි.
