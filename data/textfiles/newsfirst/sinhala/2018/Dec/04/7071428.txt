COLOMBO (News 1st) : මඩකලපුව, වවුනතිව් ප්‍රදේශයේ පොලිස් මුරපොළක සේවය කළ පොලිස් නිලධාරීන් දෙදෙනෙකු වෙඩි තබා ඝාතනය කිරීමේ සිද්ධියට සම්බන්ධ තවත් සැකකරුවෙකු කිලිනොච්චියේදී අත්අඩංගුවට ගෙන තිබේ.
පොලීසිය පැවසුවේ, 40 හැවිරිදි කදිරාමතම්බි ඉරාජකුමාරන් නොහොත් කන්නන් නමැති සැකකරු වව්නියාව පොලීසිය විසින් අත්අඩංගුවට ගනු ලැබ ඇති බවයි.
සැකකරු මඩකලපුව, කරයාකන්තිව් ප්‍රදේශයේ පදිංචිකරුවෙකි.
පොලීසිය පැවසුවේ,වැඩිදුර විමර්ශන සඳහා සැකකරු අපරාධ පරීක්ෂණ දෙපාර්තමේන්තුවට භාරදීමට නියමිත බවයි.
මේ අතර සිද්ධිය සම්බන්ධයෙන් එක් සැකකරුවෙකු පසුගිය දා කිලිනොච්චියේදී ද අත්අඩංගුවට ගැනිණ.
රාසනායගම් සර්වානන්දම් නමැති 48 හැවිරිදි එම සැකකරු කිලිනොච්චිය පොලීසිය විසින් අත්අඩංගුවට ගනු ලැබුවේ කිලිනොච්චිය වට්ටකච්චිය ප්‍රදේශයේදීයි.
ඔහු කිලිනොච්චිය, හඩ්සන් පාර ප්‍රදේශයේ පදිංචිකරුවෙකි.
