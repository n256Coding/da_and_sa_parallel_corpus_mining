COLOMBO (News 1st) – දෙහිවල – ගල්කිස්ස නාගරික මන්ත්‍රී රන්ජන් සිල්වා මහතා ඝාතනය පිළිබඳ විමර්ශන පොලිස්පතිවරයා විසින් අපරාධ පරීක්ෂණ දෙපාර්තමේන්තුවට භාර දී තිබේ.
පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේ, ඊට අමතරව මිරිහාන විශේෂ අපරාධ මෙහෙයුම් ඒකකය ඇතුළු තවත් විශේෂ ඒකක කිහිපයක් ද විමර්ශනය සඳහා සහය ලබා දෙන බව ය.
නාගරික මන්ත්‍රී රන්ජන් සිල්වා මහතා පසුගියදා රත්මලාන ප්‍රදේශයේදී වෙඩි තබා ඝාතනය කෙරිණි.
