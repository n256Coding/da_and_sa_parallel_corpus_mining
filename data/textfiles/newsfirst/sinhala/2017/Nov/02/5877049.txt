ඒ, අභියාචනාධිකරණය සිය මන්ත්‍රී ධූරය අහෝසි කිරීමට එරෙහිව ගීතා කුමාරසිංහ මහත්මිය ශ්‍රේෂ්ඨාධිකරණයට ගොනුකළ පෙත්සමේ තීන්දුව ප්‍රකාශයට පත් කරමිනි.
ගීතා කුමාරසිංහ මහත්මිය විසින් ගොනු කළ මෙම පෙත්සම අගවිනිසුරු ප්‍රමුඛ පංච පුද්ගල විනිසුරු මඩුල්ලක් හමුවේ විභාග කෙරිණි.
තීන්දුව ප්‍රකාශයට පත් කරමින් විනිසුරු මඩුල්ල ශ්‍රේෂ්ඨාධිකරණ ලේඛකාධිකාරිවරියට නියෝග කළේ, අදාල තීන්දුව වහාම පාර්ලිමේන්තුවේ මහ ලේකම්වරයා වෙත යොමු කරන ලෙස ය.
2015 වසරේ පාර්ලිමේන්තු මැතිවරණයේදී ගාල්ල දිස්ත්‍රික්කය නියෝජනය කරමින් පාර්ලිමේන්තුවට තේරිපත් වූ ගීතා කුමාරසිංහ මහත්මිය ස්විට්සර්ලන්ත පුරවැසිභාවය දැරීම හේතුවෙන් මන්ත්‍රී ධූරය දැරිය නොහැකි බව දක්වමින් අභියාචනාධිකරණය හමුවට ගොස් ඇත්තේ එම දිස්ත්‍රික්කයේ ම පදිංචිකරුවන් සිව් දෙනෙකි.
