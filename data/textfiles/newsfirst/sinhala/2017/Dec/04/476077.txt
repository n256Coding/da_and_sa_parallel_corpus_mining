විදුලි බල හා පුනර්ජනනීය බලශක්ති අමාත්‍යංශයේ මාධ්‍ය ප්‍රකාශක සුලක්ෂණ ජයවර්ධන මහතා සඳහන් කළේ, පවුල් ලක්ෂයකට අධික පිරිසකට තවදුරටත් විදුලි බලය ඇනහිට ඇති බවයි.
නඩත්තු කටයුතු සඳහා ආපදා තත්ත්වයන් වාර්තා නොවූ ප්‍රදේශවලන් සේවකයින් කැඳවා ඇති බව ද ඔහු සඳහන් කළේ ය.
මේ අනූව කොළඹ, ගාල්ල, කළුතර, හම්බන්තොට, බදුල්ල සහ රත්නපුර දිස්ත්‍රික්කවලින් තවදුරටත් විදුලි බිඳ වැටීම් වාර්තා වේ.
මේ අතර නාගරික සංවර්ධන හා ජල සම්පාදන අමාත්‍යාංශය පැවසූවේ, ආපදා තත්ත්වය හේතුවෙන් ඇනහිට තිබූ ජල සැපයුම මේ වන විට සම්පූර්ණයෙන් යථා තත්ත්වයට පත්කර ඇති බවයි.
