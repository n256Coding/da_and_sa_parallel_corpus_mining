රජයේ ඉහළ පෙළේ තනතුරු තුනක් සඳහා අද ජනාධිපතිවරයා විසින් පත්වීම් ලබාදුන්නේ ය.
ජනාධිපති ලේකම්වරයා ලෙස අද පත්වීම් ලැබුවේ ජ්‍යේෂ්ඨ පරිපාලන නිලධාරියකු වන ඔස්ටින් ප්‍රනාන්දු මහතායි.
ඔහු මෙතෙක් නැගෙනහිර පළාත් ආණ්ඩුකාරවරයා ලෙස කටයුතු කළේ ය.
ආරක්ෂක ලේකම් ධුරයට ජ්‍යේෂ්ඨ අතිරේක සොලිසිටර් ජනරාල්වරයකු වූ කපිල වෛද්‍යරත්න මහතා පත්කර තිබේ.
නව යුද හමුදාපතිවරයා ලෙස ජනාධිපතිවරයා ඉදිරියේ පත්වීම් ලැබුවේ ලුතිනන් ජෙනරාල් මහේෂ් සේනානායක මහතායි.
ඔහු මේ දක්වා යුද හමුදා මාණ්ඩලික ප්‍රධානියා ලෙස කටයුතු කළේ ය.
