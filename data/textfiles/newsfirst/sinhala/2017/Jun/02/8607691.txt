නිවාස අලුත්වැඩියාව හා පිරිසිදු කිරීමට සහායවීම ගම්මැද්ද ස්වේච්ඡා බලමුළුවේ අරමුණයි.
ආපදාවට ලක්වූ ප්‍රදේශවල ජලනල පද්ධති අලුත්වැඩියා කිරීම සදහා එස්ලෝන් ලංකා පුද්ගලික සමාගමේ සහාය ද ලැබී තිබේ.
බිද වැටුණු විදුලි පද්ධති යළි සකස් කිරීම සඳහා අවශ්‍ය තාක්ෂණික සහාය ලබාදීම සදහා කෙවිල්ටන් පුද්ගලික සමාගම ද ගම්මැද්ද ස්වේච්ඡා බලමුළුවට එක්ව සිටින අතර අපිරිසිදු වූ ළිං පිරිසිඳු කිරීම සිදුවන්නේ පී.ඊ.
ප්ලස් සමාගමේ සහාය ඇතිවයි.
මේ අතර ලොව විශාලතම කුලී රථ සමාගම වන ඌබර් ගම්මැද්ද ස්වේච්ඡා බලමුළුව සමග එක්ව සිටිති.
හෙට සහ අනිද්දා දෙදින විපතට පත් ප්‍රදේශවල ජනතාවට සහයවීම සඳහා කොළඹ 2 බේබෘක් පෙදෙසේ ප්‍රධාන කාර්යාලයේ සිට පිටත්ව යාමට ස්වේච්ඡා බලමුළුව සූදානම්.
ඊට එක්වීමට කැමැත්ත දක්වන ස්වේච්ඡා සේවකයින්ට ඌබර් කුලී රථයක් ඇනවුම් කර සහන මිලකට ප්‍රධාන කාර්යාලය දක්වා පැමිණිය හැකියි.
රථය ඇණවුම් කරන අවස්ථාවේ ගම්මැද්ද යන ප්‍රවර්ධන පාඨය යොදන්න.
