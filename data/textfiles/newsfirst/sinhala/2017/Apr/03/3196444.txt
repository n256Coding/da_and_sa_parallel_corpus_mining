පේරාදෙණිය විශ්වවිද්‍යාලය දින නියමයක් නොමැතිව වසා දමා තිබේ.
මීට හේතුව ලෙස වාර්තා වී ඇත්තේ, උණ රෝගයක් පැතිරයාම බව ය.
එම විශ්වවිද්‍යාලයේ උපකුලපති මහාචාර්ය උපුල් දිසානායක මහතා සඳහන් කළේ, සියලුම සිසුන්ට හෙට දහවල් 12 ට පෙර ශාලාවලින් පිටත්ව යන ලෙසයි.
ප්‍රතිකාර ලබා ගැනීම සඳහා අද සිසුන් 500ක් පමණ විශ්වවිද්‍යාලයේ සෞඛ්‍ය මධ්‍යස්ථානය වෙත පැමිණ තිබේ.
එම තත්ත්වය පාලනය කර ගැනීමට නොහැකි වීමෙන් සියලු අධ්‍යන කටයුතු තාවකාලිකව අත්හිටුවීමට තීරණය කළ බව උපකුලපතිවරයා සඳහන් කළේ ය.
