ත්‍රීකුණාමලය සිට කොළඹ දෙසට තෙල් ප්‍රවාහනය කරමින් සිටි බවුසරයකින් අනවසරයෙන් තෙල් ලබාගනිමින් සිටියදී පොලිසිය වැටලීම සිදු කළේ, කන්තලේ 94 ප්‍රදේශයේදී ය.
ප්‍රදේශවාසීන් 119 පොලිස් හදීසි ඇමතුම් ඒකකයට කළ දැනුම් දීමකට අනුව පොලිසිය මෙම වැටලීම සිදු කළේය.
පොලීසිය පැවසුවේ, බවුසර් රථයේ රියැදුරු සහ සහායක වංචනික ලෙස ඩිසල් ලිටර 700 ක ප්‍රමාණයක් වෙනත් පුද්ගලයෙකුට ලබාදී ඇති බව ය.
බවුසරයේ රියදුරු, සහායක සහ තෙල් ලබාගැනීමට පැමිණි පුද්ගලයා පොලිසිය විසින් අත්අඩංගුවට ගනු ලැබිණි.
සැකකරුවන් අද කන්තලේ මහේස්ත්‍රාත් අධිකරණයට ඉදිරිපත් කිරීමට නියමිත ය.
