සමාජ සවිබල ගැන්වීම් හා සුබසාධන නියෝජ්‍ය අමාත්‍ය රන්ජන් රාමනායක මහතා එක්සත් ජනතා නිදහස් සන්ධාන පාර්ලිමේන්තු මන්ත්‍රී ඉන්දික අනුරුද්ධ මහතාට විරුද්ධව මිරිහාන පොලීසියේ පැමිණිල්ලක් දමා තිබේ.
ඊයේ පැවති දිවුලපිටිය ප්‍රාදේශීය සංවර්ධන කමිටු රැස්වීම ප්‍රාදේශීය ලේකම් කාර්යාලයේදී පැවැත්විණි.
ප්‍රදේශයේ පස් කැපීම් සම්බන්ධයෙන් රන්ජන් රාමනායක නියෝජ්‍ය අමාත්‍යවරයා නිලධාරීන්ගෙන් ප්‍රශ්න කිරීමත් සමග එහිදී ඇතිවූයේ උණුසුම් තත්ත්වයකි.
පාර්ලිමේන්තු මන්ත්‍රී ඉන්දික අනුරුද්ධ මහතා මැදිහත්වීමත් සමග රැස්වීම ගැටුමක් දක්වා වර්ධනය විය.
මෙහිදී රන්ජන් රාමනායක නියෝජ්‍ය අමාත්‍යවරයාට ජීවිත තර්ජනයක් එල්ල කර ඇති බව පවසමින් ඔහු මිරිහාන පොලීසියට පැමිණිල්ල ඉදිරිපත් කර තිබේ.
